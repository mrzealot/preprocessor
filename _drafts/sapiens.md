---
layout: post
title: Yuval Noah Harari - Sapiens
pages: 498
date: 2020-02-10 23:00
excerpt: >
    Nem titkolt kezdeti cél ugye a minél szélesebb és változatosabb "alap" megteremtése, ahonnan aztán a kismillió felmerülő szálat követve egyre jobban lefedhetünk mindent... is!
    Így gondoltam a filozófia és a pszichológia mellett a történelemre is kitérhetnénk kicsit alaposabban.
    Ezzel egyúttal a Flow-ban korábban felmerült tanácsnak is eleget teszünk és a 48 törvényes történelmi példák vonalát is tovább visszük.
    Na persze az sem árt, hogy konkrétan ezt a könyvet orrba-szájba ajánlják mindenhol.
    Ilyen hangulatban álltam tehát neki Yuval Noah Harari könyvének, és nagyon megérte...
---


Nem titkolt kezdeti cél ugye a minél szélesebb és változatosabb "alap" megteremtése, ahonnan aztán a kismillió felmerülő szálat követve egyre jobban lefedhetünk mindent... is!
Így gondoltam a filozófia és a pszichológia mellett a történelemre is kitérhetnénk kicsit alaposabban.
Ezzel egyúttal a [Flow]({% post_url 2020-01-18-csikszentmihalyi-mihaly-flow %})-ban korábban felmerült tanácsnak is eleget teszünk és a [48 törvényes]({% post_url 2020-01-28-robert-greene-the-48-laws-of-power %}) történelmi példák vonalát is tovább visszük.
Na persze az sem árt, hogy konkrétan ezt a könyvet orrba-szájba ajánlják mindenhol.

Valamit viszont szögezzünk le előre: én személy szerint mindig is nyíltan és hangosan utáltam a történelmet, mint tantárgyat.
A matek / angol / informatika triumvirátuson felül "szeretni" mondjuk nem szerettem semmi mást, de a történelem a maradékból is kilógott.
Mi lenne azonban, ha felülvizsgálnánk ezt az előítéletemet?
Mi van, ha az is inkább a tanítási rendszer -- vagy az éretlen kis idióta fejem -- hibája volt, és nem a történelemé?
Elvégre nem voltam sokkal jobb véleménnyel a filozófiáról sem egészen addig, amíg [Marcus Aurelius]({% post_url 2020-01-03-marcus-aurelius-elmelkedesek %}) alapjaiban nem változtatta meg a hozzáállásomat...

Ilyen hangulatban, nyitott elmével álltam tehát neki [Yuval Noah Harari - Sapiens](https://www.goodreads.com/book/show/23692271-sapiens){:target="_blank"} című könyvének, és nagyon megérte.
Önmagában hatalmas előrelépés, hogy nem kell utána évszám-fogalom-név dolgozatot írni, de ami igazán számít, az az absztrakt, magaslati nézőpont, és a kivizsgált összefüggések.
A lefedett téma nem kevesebb, mint az egész emberi faj sorsának alakulása, amit pedig 3 nagy forradalom hatásaira vezetünk vissza:

1. [A kognitív forradalom](#a-kognitív-forradalom) -- avagy hogy lettünk állatokból ősemberek;
2. [A mezőgazdasági forradalom](#a-mezőgazdasági-forradalom) -- avagy hogy lettünk ősemberekből "modern" emberek;
    - 2,5. pontnak mondható [Az emberiség egyesülése](#az-emberiség-egyesülése) -- avagy hogy lettünk sok elszigetelt embercsoportból egy nagy "nép"; és végül
3. [A tudományos forradalom](#a-tudományos-forradalom) -- avagy hogy lettünk emberekből istenek.

Mindeközben trendeket fedezünk fel, alaposabban megismerjük magunkat, és remélhetőleg tanulunk a hibáinkból.

<br />





















## A kognitív forradalom

Kiindulási állapotában a Sapiens nem volt egy nagy szám.
Az agyunk durván nagy volt ugyan -- az állatok triplája, ami azóta még duplázódott -- de ez önmagában nem garantált túlélési stratégia.

> Egy csimpánz vitát ugyan nem nyerhet egy Sapiens ellen, de ettől még könnyen szét tudná tépni...
> > A chimpanzee can't win an argument with a Homo sapiens, but the ape can rip the man apart like a rag doll.

A másik különlegességünk a két lábon járás, ami a kezünk fejlődésének -- és az ebből adódó eszközhasználatnak -- jó, de a gerincünknek már kevésbé.
A nőknek meg aztán főleg csodás, hogy pont akkor megy össze a medencéjük, amikor a gyerekek feje az agy kapcsán meg egyre csak nő.
Nem meglepő ezért, hogy relatíve ilyen "koraszülöttek" vagyunk, és hogy ennyire hangsúlyos a szocializálódás a tehetetlen gyerekek ellátása érdekében.

De mindezek ellenére is vagy 2 millió évig csak a tápláléklánc közepén nyomorogtunk, amin még a tűz hasznosítása sem változtatott jelentősen.
70.000 éve mégis annyira lendületesen nekiálltunk "kellemetlenkedni", hogy a következő 60.000 évben az összes többi ember-szerűség kihalt.
Van, aki ezt összeolvadással vagy egyéb független tényezőkkel magyarázná, de nézzünk tükörbe:

> A tolerancia nem a Sapiens védjegye.
> > Tolerance is not a Sapiens trademark.

<br />

A hirtelen megtáltosodásunk pedig nem másnak köszönhető, mint egy "kognitív robbanásnak": a Sapiens nyelvi képességei idővel messze túlszárnyalták a konkurenciát.
A nagyobb kifejezőerő miatt pontosabb információ áramlást tett lehetővé, és a csoportokat összetartó szociális "pletykálkodás" is sokat nyomott a latba.
De a legfontosabb mégis a fikció, vagyis hogy képesek voltunk olyan dolgokról beszélni -- és _hinni benne_ -- amik nem léteznek!

A közös hitek kialakulása pedig egyre nagyobb és nagyobb embertömegek együttműködését tették lehetővé.
És itt most ne is csak a vallásra gondoljunk, hanem a nemzetiségekre, a törvényekre, a pénzre, az emberi jogokra, stb.

> Senki nem hazudott, amikor 2011-ben az ENSZ azt követelte, hogy a Líbiai kormány tartsa be a polgárok emberi jogait, pedig mind az ENSZ, mind Líbia, mind pedig az "emberi jogok" csak a képzeletünk szüleményei.
> > No one was lying when, in 2011, the UN demanded that the Libyan government respect the human rights of its citizens, even though the UN, Libya and human rights are all figments of our fertile imaginations.

Jó példa, hogy a teliholdkor szeánszra összegyűlő druidákat primitív idiótáknak nevezzük, és közben nem vesszük észre, hogy a modern világ intézményei pontosan ugyanez az elv alapján működnek.
Egy sikeres üzletember pedig tulajdonképpen egy sámán, csak ő még furcsábbakat mond.
A képzelt mítoszok által vadidegenek is könnyen együtt tudtak működni, és ez egy "kulturális előzősávot" nyitott, ahol lehagyhattuk a lassú evolúciós tempóban haladókat.
A csimpánzok nem tudják lemondatni az alfa hímet, hogy innentől legyen demokrácia... de mi igen.

<br />

Az ekkori életmódról konkrét leletek hiányában elég nehéz bármit is magabiztosan állítani, de valamilyen szinten próbálkozni mégis érdemes, mert a vékony civilizációs réteg alatt még ma is ugyanez a program ketyeg a fejünkben.
Kajából a gyűjtögetők például ösztönösen bezabáltak, ha volt, mert ki tudta, meddig lesz; nem csoda, hogy a bőség korában annyit diétázunk.
Család és szexualitás terén inkább a közösségi, "mindenki mindenkivel" volt a divat; nem csoda tehát az sem, hogy annyit járunk pszichológushoz.

Pár tíztől pár százig terjedő csapatokban történhetett a szorosabb együttműködés, és a gyűjtögetés miatt szükséges volt a gyakori vándorlás.
Specializálódás helyett általános tudás -- és jelentős fizikai fittség -- kellett a túléléshez.
Vallás szempontjából az _animizmus_ volt a jellemző, vagyis kb. mindennek lelke van, nincs hierarchia, és szabad a kommunikáció.
Az ennél részletesebb teóriák leginkább csak a saját nézőpontjaink belemagyarázása a _nagyon kevés_ bizonyítékba.

<br />

A korszak másik nagy áttörését az jelentette, hogy végre el tudtuk hagyni a Afro-Ázsiai kontinenst.
Először Ausztráliába, aztán -- Szibérián keresztül, akkor még gyalog -- Amerikába, majd szépen sorban kb. mindenhova eljutottunk, ugyanazzal a forgatókönyvvel.
Az evolúció nem bírt velünk lépést tartani, felborítottuk az ökoszisztémákat, és kihalásba kergettük a növény- és állatvilág felét.
Ez volt az _első_ irtás, amit a mezőgazdasági forradalommal -- mint látni fogjuk -- tulajdonképpen megismételtünk.
Ha ezt többen felérnék ésszel, akkor talán nem szarnának olyan magasról a harmadik körre, amit épp most csinálunk.

<br />






























## A mezőgazdasági forradalom

A vadászat és a gyűjtögetés kb. 10.000 évvel ezelőttig volt "divat", amikor is elkezdtünk egy-két kiválasztott növénnyel és állattal egy csomót foglalkozni.
Manapság sem látjuk át rendesen a világ ökológiai összefüggéseit -- nemhogy akkoriban -- de azért persze, nyúljunk csak bele.
Mi baj lehet?

Gyakori mese, hogy az ember -- ahogy egyre intelligensebb lett -- végre meghódította a természetet, hogy így jobb élete lehessen.
Na ebből annyi jogos, hogy összességében már több kaja állt az emberiség, mint faj, rendelkezésére.
De közben az átlag farmer többet dolgozott, és cserébe rosszabbul étkezett. Szóval akkor mi van?!

> Ezek a növények háziasították a Sapienst, és nem fordítva.
> > These plants domesticated Homo sapiens, rather than vice versa.

A negatívumait estig sorolhatnánk: megfelelő környezet kell neki, gazolás, tápanyag ellátás, öntözés, és védelem; nem lett tőle jobb a diéta, rossz volt a testalkatunknak is a vele kapcsolatos munka, nem adott nagyobb biztonságot (sőt, így csak épp jobban függtünk valamitől), és nem adott nagyobb védelmet az agresszió ellen sem (sőt, a privát tulajdon miatt csak talán még rosszabb lett a helyzet).
A pozitívum pedig annyi, hogy több emberi példány létezhet egyszerre. Pont.

Persze az egyének csak azért nem mentek volna ebbe bele, mert a fajnak "jó".
De nagy szerencsétlenségünkre az ide vezető úton minden egyes lépés önmagában akkor még jó ötletnek tűnt.

- A búza is része az étrendnek, ezért visszahordjuk a táborba feldolgozni &#8658; hopp, leesik pár, és jövőre már az ösvényen is van búza.
- Hát akkor már miért nem szórjuk úgy, hogy ott legyen, ahol akarjuk? &#8658; még több lesz, de azért még más is van bőven.
- Hát akkor miért nem töltünk itt évente valamennyi időt betakarítani? &#8658; egyre több lesz, és már annyi idő sem elég.
- Hát akkor miért nem telepedünk itt le véglegesen? &#8658; még több lesz, de más már nem igazán.
- Hát akkor miért nem teszünk belőle félre, hogy jobban menjen a vetés &#8658; még több lesz.
- Hát akkor miért nem fejlesztjük a technikánkat (mély vetés, gazolás, eszközök, stb.) &#8658; még több lesz.
- Hát akkor már miért ne lenne több gyerek, ha van elég kaja &#8658; gyorsan feléltük a felesleget, és most már még több kaja kell!
- Hát akkor viszont dolgozzunk, és építsünk falakat is, hogy el ne vegyék mások &#8658; még több meló!

Mire rájöttünk, hogy ez szar üzlet volt, addigra már:

1. nem is emlékeztünk, hogy régen hogy volt, és
2. eleve túl sokan voltunk, hogy működjön a régi módszer, még ha emlékeznénk is.

Akinek esetleg gyanús, hogy most is ugyanezt csináljuk, az nyert egy igen szar felismerést: igen, most is ugyanezt csináljuk.
Kitaláltunk például egy csomó mindent az időnyerésre, és aztán annál kevesebb időnk van...

> A történelem kevés alapszabálya közül az egyik, hogy a luxusból szükséglet lesz, ami új kötelezettségekhez vezet.
> > One of history's few iron laws is that luxuries tend to become necessities and to spawn new obligations.

<br />

Együtt járt ez egy pszichológiai forradalommal is, ahol a "mi területünk"-ből egyre inkább az "én házam" lett, a jelenből pedig a jövő felé fordulás.
A hosszútávú tervezés azonban nem nagyon jött be a parasztoknak, mert mindig kialakult valami elit réteg, akik lefölözték a felesleget, hogy ők politizálhassanak, háborúzhassanak, művészkedhessenek, vagy filozofáljanak.
Az egyre nagyobb szabású együttműködéshez pedig egyre fontosabbá váltak a közös mítoszok.
Persze ne feledjük, hogy itt "együttműködés" címszó alatt azért simán belefért a rabszolgaság is.

Példának összevetjük Hamurapi törvényoszlopát az amerikai Függetlenségi Nyilatkozattal.
Mondjuk úgy, hogy elég különböző a hozzáállásuk az emberi jogokhoz, de ennek ellenére mindkettő azt állítja, hogy univerzális, általános igazságokat tartalmaz.
A látszólagos ellentmondás feloldása kellemetlen, de egyszerű: egyik sem univerzális igazság.
Mindkettő csak egy sztori, amit bemesélünk magunknak.

De hát ugye ha azt akarjuk, hogy az emberek higgyenek egy képzeletbeli rendszerben, akkor első sorban pont csak azt ne említsük, hogy képzeletbeli!
Ha viszont tartjuk a szánkat, akkor a társadalom segít majd az újoncokba is beleverni a rendszert.
Eleve a vágyainkat és az ízlésünket is a kor domináns hitei formálják (semmi természetes nincs például a külföldön nyaralásban).
Az ilyen képzeletbeli rendszerek _inter-szubjektívak_, vagyis azért léteznek, mert sokan hisznek bennük.
Egy ilyet pedig csak úgy lehet megdönteni, ha teszünk valami mást -- valami erősebbet -- a helyére.

> A képzeletbeli rendszerekből nincs kiút. Amikor kitörünk a börtönünk falai közül és a szabadság felé futunk, igazából csak egy még tágasabb börtön udvarára futunk ki.
> > There is no way out of the imagined order. When we break down our prison walls and run towards freedom, we are in fact running into the more spacious exercise yard of a bigger prison.

<br />

Mivel szinte mindenünk képzeletbeli sztorikon alapul, ezekre nem ártana emlékezni is -- ami viszont egy idő után nem skálázható.
Az agyunk evolúciója során a növények, az állatok, a környezetünk, és a szociális viszonyok megfigyelése volt a lényeg.
A komolyabb mértékű együttműködéshez elengedhetetlen nyers adattárolás _nem_ -- ezért a nagyobb rendszerek mind be is borultak.
Így ment ez egészen 5000 évvel ezelőttig, amikor is a sumérok felfedeztek egy agyon kívüli adattárolási rendszert: az írást.

Kellett ugyan módosítani az emberi "holisztikus", szabad asszociáció alapú gondolkodásunkon, hogy egy kicsit "gépiesebb" legyen, de a tranzakciók, adók, és ilyesmik rögzítéséhez ez volt az alkalmas.
Előkészítette továbbá a terepet az arab számoknak, amik -- egy-két műveleti jellel karöltve -- egy nagyon kifejező és logikus nyelvet adtak a kezünkbe.
Ezekből ma már leginkább csak a **0** és az **1** számít, de azok viszont fontosabbak, mint bármi más.

<br />

A hierarchikus megkötések mindig megjelennek a társadalomban, csak épp mindig máshogy -- ami jól mutatja, hogy semmi "természetes" nincs bennük, csak akkor épp ezt találták ki.
Lehet, hogy ma épp nem divat rassz alapján bekorlátozni, hogy "egy fekete nem lakhat itt"... De azt meg érdekes módon nem furcsálljuk, hogy vannak környékek, ahol "csak gazdagok lakhatnak".
Akárhogy is, a nagy együttműködéseknél kellenek a szociális jelek, hogy kivel hogy kell bánni, ki hol van a ranglétrán a másikhoz képest, stb.

Arra vigyázzunk csak, hogy a "szimplán így alakult" részt jó alaposan elfedjük a közvélemény elől, nehogy a szolgák véletlen elvágják a torkunkat éjszaka.
Az amerikai rabszolgáknál is megvan például a teljesen logikus, gazdasági magyarázata, hogy miért Afrikából érte meg nekik "importálni", de emellett azért mosni akarták kezeiket.
Kitaláltak ezért egy csomó baromságot, hogy a "negrók" nem olyan intelligensek vagy morálisak, tisztátalanok, betegségeket terjesztenek, vallásilag más családfáról származnak, akiknek ez a sors az átkuk, stb.
És ezek a "mesék" sajnos még a rabszolgaság eltörlése után is sokáig megmaradtak az emberek fejében.

Így alakultak ki olyan szívmelengető ördögi körök, mint mondjuk amikor azért nem kapsz megbecsült állást, mert egy lenézett társadalmi rétegbe tartozol; és azért nézik le a társadalmi rétegedet, mert onnan szinte senkinek nincs megbecsült állása...
Ez egyáltalán nem egyedi eset: a véletlenszerű történelmi esemény által teremtett erőviszonyok gyakran olyan igazságtalan világrendhez vezetnek, amik idővel önmagukat erősítik.
Többek közt ezért érdemes történelmet _is_ tanulni, mert a biológia nem magyarázza a hatalmas szakadékokat egyes embercsoportok között.

Jó ökölszabály az ilyenek felfedésére, hogy "a biológia lehetővé tesz, a kultúra megtilt".
A köznyelvben a "természetest" a kultúra alapján értelmezzük, ezért beszélhetünk olyan sokat arról, ami nem természetes -- mint például régebben arról, hogy egy nő is szavazhasson.
Érdekes módon azt semelyik kultúra nem tiltja meg, hogy fotoszintetizáljunk... Na _az_ tényleg természetellenes lenne, de ezért lehetetlen is.

<br />



























## Az emberiség egyesülése

A mezőgazdasági forradalom utáni szakasz az egyre nagyobb tömegek, és az egyre komplexebb összetartó mesék színtere.
Érdekes módon ezek a mesék viszont tele vannak belső ellentmondásokkal.
Például a Francia forradalom óta a világ nagy részén fő értékek a szabadság és az egyenlőség, amik már önmagukban ellentétesek.
A liberálisok annyira a szabadságot kergetik, hogy közben az egyenlőségen taposnak -- kérdezd csak Dickenst.
A kommunista egyenlőségre törekvés meg kb. szarik a szabadságra -- kérdezd csak Szolzsenyicint.

De semmi gond, pont ezek a _kognitív disszonanciák_ hajtják előre a világot.
És igen, van olyan, hogy "előre", mert tagadhatatlanul az egység felé haladunk.
Ennek a három fő mozgató rugója pedig a pénz, a birodalom, és a vallás, ugyanis:

- a kereskedők szerint az egész világ egy piac, és mindenki potenciális vevő;
- a hódítók szerint az egész világ egy nemzet, és mindenki potenciális alattvaló;
- a próféták szerint pedig az egész világon egy igazság érvényes, és mindenki potenciális hívő.

<br />

A **pénz** még egy hódítási vagy vallási szakadék két oldalán lévő embercsoportot is zökkenésmentesen összekötött, ezért bizonyos szemszögből a legerősebb a háromból.
Kialakulásához értenünk kell, hogy az egyre nagyobb tömegek, és az egyes területek fejlődéséhez elengedhetetlen specializáció miatt a cserekereskedelem már nem volt elég jó.
Nem csak a váltási rátákat kellene tudni mindenről mindenre -- ami már önmagában rengeteg -- de a cseréhez első sorban az sem ártana, ha mindkét fél akarná is a cserét.
Na most ha te almával házalsz, cipőt akarsz, és a cipész utálja az almát, akkor rábasztál.

Erre találták ki a "pénz" fogalmát, ami gyakorlatilag egy univerzális váltóeszköz, és még a vagyon tárolására is alkalmas.
Nélküle nem jöhettek volna létre ekkora, ilyen komplex, és ilyen dinamikus gazdaságok.
Alapja a bizalom -- ez is ilyen _inter-szubjektív_ képzeletbeli rendszer -- ezért sokáig valós értéket képviselő tárgyakkal kellett szoktatni az embereket, míg végül el nem jutottunk a papírfecnikig.
Mégis relatíve könnyen nyúl át a kulturális határokon, mert nem feltétlen tőlünk kéri, hogy higgyünk valamiben.
Elég volt csak azt elhinni, hogy a másik hisz benne.

<br />

Node haszon ide vagy oda, ha valaki elég kemény volt, akkor azért felrúghatta ezt az egyensúlyt, szóval nézzük második indulónkat, a **birodalmat**.
A legjelentősebb szerepe igazából annyi, hogy egyre több és több etnikailag és kulturálisan különböző régiót "csiszoljon össze".
Mondhatjuk rájuk, hogy olvasztótégelyek, amik ha egyszer bekebeleznek egy népet, az onnan valószínűleg már nem kerül ki többet.
Mármint a birodalom persze előbb vagy utóbb összeomlik, de a bekebelezett nemzeti identitás addigra már nem létezik, csak az ex-birodalom lakói -- akikre általában csak egy új birodalom várt.

Nagy különbség van mondjuk a korai hódító királyok és a "császárok" között is.
Míg az előbbi csak a saját királyságára gondol, és ezt nem is rejti véka alá, addig a császár szerint a leigázottak is most már az alattvalói, ezért törődik is velük.
Mondhatjuk, hogy "a saját érdekükben" igázza le őket.
Kb. mint a szülő felelőssége a gyerek felé -- még ha nincsenek is ugyanazon a polcon.
Fontos hagyatékuk a sztenderdizáció, és fontos szerepük volt a rendfenntartásban és az infrastruktúra karbantartásában is.

Szóval mint ahogy nyilván nem tisztán "jófiúk" (adók, kényszer toborzás), a birodalmakat egyértelműen "rosszfiúnak" címkézni is ugyanolyan helytelen lenne.
Rengeteg olyan hatást hagytak maguk után, amiket ma már nem lehetne "kivágni" -- és a régi elnyomottak ezt valószínűleg nem is akarnák.
Napjaink kihívása nagy valószínűséggel az igazi globális birodalom kialakulása lesz.
Az ide vezető úton az "önálló" nemzetek is egyre kevésbé önállóak, és egyre nagyobb hatással vannak rájuk a globális vélemények és irányzatok.
De ez nem is baj, mert az igazán globális problémák megoldásához külön-külön úgyis kevesek lennénk.

<br />

A **vallás** napjainkban leginkább a széthúzásról és az egyet nem értésről híres, de igazából a pénz és a birodalmak után a harmadik legfontosabb egyesítő tényező.
A lényege, hogy valami emberfeletti látszatot adjon az aktuális képzeletbeli rendnek, hogy legalább részei ne legyenek vitathatóak, és így elősegítse a közösségi együttműködést.
Ha ezen felül még univerzális és misszionárius is -- vagyis amit hisznek, az mindenkire vonatkozik, és erről mindenkit informálnak is -- akkor ott az új nagy egyesítési eszköz.

Az ősembernél említett animista hozzáállás eredendően lokális.
Ha egy csapat völgyében volt egy "szent fa", azt nem hirdették más csoportoknak is... Ki a rákot érdekel az ő fájuk?!
Emellett egyenrangúként kezelte az embert a környezetével.
Ebből a mezőgazdasági forradalom csinált egy szép kis hierarchiát, mert az ember nyilván csak feljebb van már, mint a nyája.
De hát ha az állatok és a növények már alattam vannak, akkor csak nem beszélgetek velük többet...
Viszont akkor kit kérjek, hogy legyen rendesen termés?
S lőn Isten(ek).

A politeista hozzáállás szerint van ugyan egy "fő" erő, de az pártatlan, és leszarja, mi a helyzet -- kb. "a sors".
Ezért kellenek egyéb, korlátozott al-istenek, akikkel lehet alkudozni.
Ez egy eredendően nyitott hozzáállás, nem hajkurásszuk egymást hitszegés felkiáltással.
Idővel azonban egyesek elkezdték a kedvenceiket egyedülállónak kikiáltani.
És itt már nem volt túl erős a tolerancia, mert ugye ha a Ti istenetek is igazi, de nektek mást mond, akkor mi nem tudunk mindent, és a miénk nem "mindenható".
Ezt a mélyen gyökerező ellentétet pedig javasoljuk úgy feloldani, hogy dögöljetek meg!

A nagy hivatalos áttérés mellett azért persze sokat megtartottunk a politeista vonalról is, csak most már "szenteknek" hívtuk őket, és hozzájuk lehetett imádkozni specializált segítségért, ha a nagyfőnök épp nem ért rá.
A dualista

- voltak még dualista vallások, ahol a jó és a rossz küzdenek egymással
    - ez a gonoszt tudja magyarázni (nem úgy, mint a monoteisták), de az isteni rendet nem (amit a monoteisták igen)
- érdekes módon ezen megint nem eltűntek, hanem integrálódtak
    - csak így lehet Ördög az Isten mellé, ami ugye fura, mert ha Isten mindenható, akkor miért kell "küzdenie" az Ördög ellen
    - ezt hívjuk úgy, hogy szinkretizmus, vagyis az egymásnak ellentmondó hitek egyidejű elfogadása (duplagondol?)
    - és tulajdonképpen EZ az igazi nagy világvallás --> mindenki azt hiszi, ami épp kényelmes
    - logikai lebontás --> Blackburn Istenes fejezete...
    

- fontos észrevennünk, hogy nem kellenek istenek a valláshoz
    - a modern szóhasználattal "ideológiának" nevezett kommunizmus, liberalizmus, nacionalizmus, kapitalizmus, fasizmus, stb. ugyanúgy "vallások"
    - és ha ez így van, akkor a vallások nem hogy veszítenek a fontosságukból, hanem épp hogy még sokkal totálisabban ránk telepedtek, mint valaha





## 13. fejezet -- A siker titka

- az kb. világos, hogy valami ilyesmi egység felé haladt a történelem
    - de miért pont ez lett, ami lett? na ezt nem tudjuk
    - persze van, aki állítja, hogy ez és ez miatt egyértelmű, hogy ennek kellett lennie
    - de ez csak az "utólag már könnyen vagyunk okosak" szindróma
    - és általában minél jobban elmélyedünk egy időszak történelmében, annál zavarosabb lesz a víz
    - mert meglátjuk, hogy mi minden más is lehetett volna
- további baj, hogy a történelem egy "második szintű kaotikus rendszer", vagyis nem hogy csak káosz, de még reagál is arra, ha próbáljuk megjósolni
    - mint pl a tőzsde (ha egy orákulum azt mondaná, hogy holnap egy részvény drágul, mindenki azt venne, ezért már most drágulna, és ki tudja, mi lesz holnap)
    - szóval a történelem _nem_ arra való, hogy meg tudjuk jósolni a jövőt
    - hanem arra, hogy az eddigiek alapján szélesebb legyen a látókörünk
    - felismerjük, hogy ahol vagyunk, az nem természetes, nem volt elkerülhetetlen, és most is sokkal több lehetőségünk van, mint ami elsőre látszik
- egy másik fontos felismerés, hogy nem feltétlenül úgy alakult minden, ahogy az nekünk jó
    - a kulturális ötletek terjedésének nem célja, hogy az embereket "boldoggá tegye"
    - könnyen előfordulhatnak olyan stratégiák is, amik mindkét félnek rosszak, mégis vonzónak tűnhetnek (arms race)
    - szóval nem kell szentként kezelni a jelent sem










# 4. rész -- A tudományos forradalom

- itt is a pénz/hódítás/vallás trió jön, csak fordítva, és modernebben!!

## 14. fejezet -- A tudatlanság felfedezése

- ha 1000 és 1500 között hagytunk volna ki 500 évet, nem értek volna olyan nagy meglepetések
    - de ha 1500 és 2000 között, akkor kb. be is szartunk volna, hova kerülünk a végén
- az emberiség eddig példa nélküli gyorsasággal haladt
    - mert rájöttünk, hogy a tudomány nem csak arra jó, hogy fenntartsa a világrendet, hanem hogy előrevigye
- befektettünk egy csomó pénzt, ami új képességekhez vezetett, amiken keresztül új gazdasági és politikai sikereket érhettünk el, és az onnan befolyt pénz egy részét újra befektethettük
    - ez is kör... hogy "ördögi-e", azt még meglátjuk
- nem a tudás nagy forradalma ez, hanem inkább a tudatlanságé
    - végre hajlandóak voltunk bevallani, hogy nem tudunk mindent
        - sőt, még amit tudni vélünk is lehet téves!
    - az objektív megfigyelésekre hagyatkoztunk, és matematikai módszerekkel próbáltuk összekötni őket elméletekké
    - és ezekkel az elméletekkel új hatalmat és technológiákat akartunk kifejleszteni
- sokáig csak kétféle tudatlanság létezett
    - egyéni tudatlanság valami fontossal kapcsolatban --> kérdezd meg a papot, ő tudja (mert már mindent tudunk, ami fontos)
    - kollektív tudatlanság valami lényegtelennel kapcsolatban --> senki nem tudja, de szarunk is rá
    - a mostanában történt nagy áttörések azért jöhettek létre, mert bevallottuk, hogy a kollektíven sem tudunk nagyon fontos dolgokat!
- de ha ennyire divat a megkérdőjelezés, akkor a társadalmi rendet fenntartó "mítoszainkat" miért nem kérdőjelezzük meg?
    - vagy ha igen, akkor hogy marad fenn a rend?
    - egyelőre leginkább úgy, hogy magában a tudományban kezdtünk hinni, majdhogynem vallásos szinten
- mindennek a matek kezd az alapja lenni
    - és amit nem lehet egzakt matekkal leírni, arra meg kitalálták a statisztikát, hogy valószínűségekben és nagy tömegekre nézve relatíve pontosan lehessen dolgokat kijelenteni
- az is csak napjainkban természetes, hogy a tudomány és a technológia ennyire szorosan összefűződik
    - ma általánosan valljuk, hogy egy új tudományos felfedezésnek főleg akkor van értelme, ha valami új technológiához is vezet
    - régen meg sorra gyártottuk ugyanazt a szekér modellt, mert szerencsétlen ácsok olvasni se tudtak
        - ha volt is újítás, az egy-egy kivételes szakember miatt volt, és inkább kivétel, mint szabály
- még élesebb az ellentét a hadiparban, ahol sokáig csak a stratégiával és a logisztikával foglalkoztak
    - most meg hirtelen nagyon elszaladtak a fegyverek
    - próbálna meg egy Napoleon-i sereg szembemenni egy modern haderővel...
- sokáig hittük, hogy a múlt volt az aranykor, és max azt a szintet tarthatjuk, de feljebb nincs
    - az Ikaruszos sztori is arról szól, hogy szálljunk le a magas lóról, ha szabad ezzel a képzavarral élnem
    - aztán, ahogy manapság a tudomány szépen fokozatosan elkezdte megoldani az eddig megoldhatatlannak tűnő problémákat egyik a másik után... lehet újratervezni
- lassan már ott tartunk, hogy magával a halállal is felvehetjük a versenyt (Gilgamesh projekt)
    - eddig minden vallásban és filozófiában központi szerepe volt a halálnak, mint az emberi élet elkerülhetetlen részének
    - de a modernebb ideológiákban már szinte nyoma sincs
    - mert habár még nem nyertük meg a harcot, azt már legalább elhisszük, hogy megnyerhető
- de a tudomány önmagában amorális és impotens
    - pénz nélkül hiába vagy zseni, elég pénzzel pedig még a zsenik is kiválthatóak --> szóval a pénz a fontos
    - azt viszont csak a megfelelő politikai, gazdasági, vagy vallási háttérrel lehet eleget szerezni
    - ezért viszont a hátszél fogja diktálni, hogy milyen kutatás az érdekes, és hogy azt mire is fogjuk használni

## 15. fejezet -- A tudomány és a birodalom házassága

- Cook-féle tudományos expedíció, ahol
    - egyrészt megfigyelték a Vénusz Nap előtti áthaladását, ezzel lehetővé téve, hogy a Föld-Nap távolság kiszámolható(bb) legyen
    - bebizonyították a skorbut és a C-vitamin közti viszonyt
    - rengeteg asztronómiai, geográfiai, antropológiai, és meteorológiai adatot gyűjtöttek
- hát de akkor ez egyértelműen "csak" tudományos, hol itt a birodalom
    - pl. a skorbut legyőzés miatt már sokkal hatékonyabban küldhettek hajókat a világ másik végébe is
    - a rengeteg adatot és tapasztalatot pedig (részben) természetesen hódításra használták fel (a Tazmániaiak legnagyobb örömére)
- de miért is pont Európa hódított
    - 1500 körül indult ugye ez az egész tudományos banzáj, és 1750 körülig még (úgy tűnt, hogy) egyensúly volt
    - de aztán ahogy jöttek sorra a tech vívmányok, az EU sokkal jobban kihasználta, mint bárki más
    - ez pedig a tudomány szeretete és a kapitalizmus miatt volt
    - a találmányokat könnyű volt lemásolni, a hozzáállást nem annyira
- a lényeg, hogy a hódítás alatt mi úgy álltunk hozzá, hogy új tudást akarunk szerezni
    - míg mások úgy, hogy ők már tudnak mindent, és csak a saját tudásukat terjesztik
- és egyáltalán nem "általános" az sem, hogy mi volt ez a nagy felfedező és hódító kedv?
    - másoknál is megvolt a hódítás, de csak a szomszédokkal szemben
    - és a felfedezés is megvolt, de annyira nem volt fontos
    - nálunk meg azonnal át a tengeren, és most már ez a mi királyunké!
- ezt pedig olyan sokáig nem "vitatta" senki az addig szinte egyeduralmat élvező Ázsiából, hogy szépen le is maradtak
- a hódítások alatt olyanon felől is érdeklődtünk, amiket a helyiek leszartak
    - így fejtettünk meg holt nyelveket, régi kultúrákat, stb.
    - és ezzel a nagy helyismerettel nagyon kevesen is jól el tudtunk nyomni nagyon sokakat
    - mindeközben azt mutatva, hogy csak segítünk nekik fejlődni
- itt sem mondhatjuk, hogy jók vagy rosszak voltak, mert egyszerűen olyan szinten átformáltak mindent, hogy napjaink kultúrája is nekik köszönhető (beleértve az ideológiát és értékrendeket, amikkel megítélnénk őket...)
    - de azért voltak egyértelműen rossz részek
    - mint pl. hogy a nyelvészkedésen keresztül megtalálták a régi "árja" mesternyelvet, ami nyilván egy mesterfaj műve, csak a keveredés miatt eltűntek
    - na de MI vagyunk azok, csak mi még tiszták, szóval van jogunk uralkodni, és vigyázzunk a keveredésre
    - ha pedig valaki azt hinné, hogy jó jó, de ez már "nem divat", az csak cserélje ki a "faj" szót "kultúrára", és máris ott tartunk napjaink politikai beszédeinek nagy részénél... :/
- szóval... a tudomány rengeteget segített a hódításoknak
    - nélküle nem tudtuk volna így leigázni a világot
- de cserébe a hódítók is sokat segítettek a tudománynak
    - a támogatásuk nélkül nem terjedt volna el ez a gondolkodásmód, és nem lett volna lehetőség az eredményekre
- DE: mindkettő hátterében ott van még a pénz, persze...

## 16. fejezet -- A kapitalista hitvallás

- bankos hiteles példa, hogy hogy adhat ki a bank dolláronként akár 10 dollárt is hitelbe
    - ez nagyban megkönnyíti az új dolgok megindítását
    - de cserébe nagyon sok bizalmat igényel a jövőre nézve
    - ezért is nem volt elterjedt a modern korig
        - addig kb. mindenki azt hitte, hogy vagy rosszabb lesz, vagy legjobb esetben is ugyanolyan
- a stagnálás is egy önbeteljesítő jóslat
    - nincs pénzem pékséget nyitni
    - ezért a gazdaság nem nő
    - ezért mindenki azt gondolja, hogy nem is fog nőni
    - ezért miért is kapnék hitelt, hogy pékséget nyithassak
- de aztán jött a tudományos forradalom, a beismerés, hogy nem tudunk mindent, és a hit, hogy "na majd ha megtudjuk, akkor jobb lesz"
    - ezzel szépen megindult a hitel is
    - ami miatt egyre több lett a gazdasági növekedés
    - ami miatt pedig egyre jobban bíztunk a jövőben...
- a másik gond az volt, hogy azt hittük, csak a másik kárára lehetünk gazdagok
    - a torta mérete nem változik, ha nekem több van, akkor neked kevesebb marad
- de ez is "szerencsésen" megoldódott --> jött Adam Smith és azt mondta, hogy ha neki több a profitja, akkor több asszisztenst alkalmazhat, ami miatt mindenkinek jobb lesz
    - ezzel morálissá tette a gazdagságot
    - hiszen neked is több lesz, ha nekem több lesz
- DE: ez csak akkor áll, ha a profitot tényleg arra használják, hogy növeljék a termelést
    - ezért ez lett az elsődleges mantra
- az egész kapitalizmus egy gazdasági irányzatként indult
    - de mára már annyira összefonódott az igazság, a szabadság, sőt, akár a boldogság fogalmával, hogy egy kész etika / világnézet.
- a végtelen növekedésben hinni elég gáz a véges világunkban, de eddig még ment... (mert mindig volt valami tudományos áttörés, ami "állta a számlát")
    - és pont ez a gond
- nem csak a tudományt finanszírozták a bankárok, hanem a hódítást is
    - és szép lassan ők lettek az "uralkodó osztály"
- sok példa, hogy hogy állt át a világ szépen a részvénytársaságokra a királyokról
    - ahol számított a törvény, időben fizettek, behajtható volt a pénz, stb., oda szívesen adtak az emberek kölcsön
    - ahol nem, oda nem
    - és ez aztán meglátszott az erőviszonyokon is
        - privát cégeknek is seregeket, hogy korlátlanul fenntarthassák az érdekeiket
- és aztán a részvénytársaságok annyira elhatalmasodtak, hogy már az állam irányításába is egyre jobban belelógott a kezük
    - a hitelezők érdekeit akár háború árán is megvédték
- és mivel a szabad piac úgyis magától megy a legjobb irányba, minél kevesebb állami beavatkozást szeretnének
    - ez a nézet csak azt felejti el, hogy az egész piac és hitel rendszer alapja a bizalom a jobb jövőben, amihez azért nem ártana a törvények betartatása (ami viszont az állam feladata)
- meg persze a kapitalizmus sem fogja csak úgy magát megregulázni, akárki akármit is gondol
    - "szabad" piac, de ha a mágnások összefognak a munkásság ellen, akkor azért lehet ott komoly kizsákmányolás
    - eleve egy csomó rabszolgatartást a profit vezérelt, nem a királyi vagy vallási rend
    - és nem biztos, hogy mások sokkal jobban fogják értékelni, ha a kereszténység vagy a fasizmus égő gyűlölete helyett a kapitalizmus és a kapzsiság hideg számítása miatt taposunk rajtuk


## 17. fejezet -- Az ipar fogaskerekei

- nagyon fogy az energia, de eddig mindig találtunk megoldást
    - nem csak hatékonyabb módszert ugyanannak az anyagnak a kihasználására
    - de új módszereket is más anyagok kihasználására
- régebben mindent csak arra használhattunk, amire "való"
    - a szél hajtotta a hajót, de fűteni nem tudott
    - energia konvertálást csak a testünk tudott végezni
    - amit kajából kapott
    - a kaja meg a Napból nyerte az erejét
    - szóval végső soron mindig is a Nap hajtott mindent
- aztán szépen megtanultuk az energia konverziót
    - először a lőpor --> lövedék
    - aztán a gőz --> mozgás
    - aztán a belső égésű motor
    - és jelenleg az elektromosság a "közös nevező", ami mindent IS csinál
- ahogy a tudásunk nő, úgy látjuk meg azt is, hogy igazából több energia vesz körül minket, mint amit fel tudnánk használni
    - csak a Nap 90 perc alatt ki tudná elégíteni az emberi faj éves energia igényét
    - és akkor még ott van mellette a gravitációs, a szél, az atom, ...
    - szóval az energiával nem lenne baj, ha nem tennénk tönkre a bolygót menet közben
- az ipari forradalom sokak fejében városiasodás, kémények, és bányák
    - de a lényeg a mezg gépiesítésében volt
    - a gépekkel ma már az USA 2%-a nem csak eteti a többieket, de még exportra is jut
    - az, hogy ez milyen undorító körülményekkel jár az állatoknak, az más kérdés...
- viszont a mezg-ből felszabadult sok emberrel meg hirtelen úgy megindult a termelés, hogy most már inkább az a probléma, hogy ki veszi meg ezt a sok szart, amit gyártunk?
    - mivel a kapitalizmus miatt folyamatosan termelni kell, és azt valakinek venni is kell, kialakult a fogyasztói társadalom morálja
    - engedni a vágyaknak = jó; takarékosság = ön-elnyomás!
- nincs ez másként az evéssel sem
    - az USA többet költ diétázásra, mint amennyi a világ éhezőinek etetéséhez kellene
    - 0 (keveset enni) vs. 2 (sokat enni, és aztán még diétára is költeni)
- érdekes "másik fele" ez a kapitalizmusnak
    - a gazdagok figyelnek a pénzre, hogy menjen a befektetés
    - a "szegények" meg szórják a pénzt, hogy folyamatosan legyen kinek termelni
    - az első vallás a történelemben, amit be is tartanak a követők (mert közben nem kell szenvedni)
        - aztán hogy ez majd hova vezet...

## 18. fejezet -- Egy állandó forradalom

- mint láttuk, az erőforrás hiány nem lesz gond
- de az ökológiai pusztítás igen
    - igazából nem "pusztítjuk" a természetet, csak változtatjuk
    - a baj csak akkor lesz, ha olyanra változtatjuk, ami már nekünk se lesz jó
- a természetes ritmust átvette az ipari precizitás
    - régen mérni sem tudták az időt (legalábbis pontosan), de nem is érdekelte őket
    - minket viszont a specializált, függőségekkel teli világunkban annál inkább
- az idő mellett változott persze sok minden más is
    - városiasodás
    - demokratizálódás
- de a legfontosabb: a közösségi és "törzsi" szálak szétzúzása
    - eddig évmilliókon keresztül ezek voltak a társadalom építőkövei
    - most max. családok vannak, azok felett pedig egyből az állam és a piac
- a család jelentette régen az állást, a betegbiztosítást, a szórakozást, a rendfenntartást, az oktatást, stb.
    - ez persze nem volt mindig jó, de a működött
    - a királynak kb. csak "védelmi pénzt" fizettek adó formájában
    - ha ebből valaki kitört, az vagy halott volt, vagy szolga lett, vagy mehetett katonának/kurvának
- ma már teljesen az egyéniség az alap
    - csinálhatsz, amit akarsz, még ha a családnak nem is tetszik, nem függsz tőlük
    - annál jobban függsz viszont az államtól (aki a védelmet, betegbiztosítást, oktatást adja) és a piactól (aki meg az élelmet, munkát, nyugdíjat, stb.)
    - persze ennek is megvan az ára:
        - család nélkül még kiszolgáltatottabbak vagyunk az államnak és a piacnak is
        - az állam büntet ahelyett, hogy védene, a piac kihasznál, ahelyett, hogy a javunkra válna
        - de a kultúra elég erősen ebbe az irányba terel minket, hogy még ez is működik
    - "A szülői tekintély teljes visszavonulóban, de azért ha bármi félresiklik a fiatalok életében, azért biztos a szülők lesznek a felelősek. Apunak és anyunak kb. annyi az esélye a felmentésre a Freudi tárgyalóteremben, mint egy Sztálini műperben."
- az eltűnt közösségek által teremtett űrt viszont be kellett valamivel tölteni
    - erre jöttek jobban előtérbe a képzelt közösségek
    - eddig is volt állam és vallás, de most már van nacionalitás és vásárlói törzsek
- a szociális rend folyamatos változásban van
    - amit régen el sem tudtak képzelni
        - mindenki törekedett, hogy jobb helye legyen a rendszerben
        - de hogy a rendszer lehet más is?! na neeem...
    - ma viszont még a legkonzervatívabbak is azzal kampányolnak, hogy mennyivel jobb lesz majd
        - ilyen reform, olyan reform
    - hajlamosak vagyunk ennek a sok változásnak a negatívumait hangsúlyozni a történelemben
        - ilyen felkelés, olyan népirtás, amolyan diktátorok
    - de ha jobban megnézzük, WW2 óta ez az emberi faj legbékésebb időszaka (és nem is kicsivel)
        - szóval úgy látszik a változás nem csak hogy javít, de az indulatokat is kordában tudja tartani valamennyire
- és igen, nézzük csak meg a statisztikákat: most van a legbékésebb időszakunk eddig
    - talán pont azért lóg ki annyira, amikor valami nem oké
    - WW2 után még az addigi birodalmak is úgy voltak vele, hogy (relatíve) békésen korai nyugdíjba vonulnak
        - ahelyett, hogy véresen kapaszkodva káoszba torkolljon az egész
    - kb. most van először a történelem során, hogy tényleg "béke" van
        - és nem csak szünet a háborúk között
        - ez persze változhat, és visszatekintve majd naivnak tűnünk
        - de most először nem is nagyon tudjuk elképzelni az olyan háborúkat, amik régen majdhogynem "hétköznapiak" voltak
- jó, de vajon miért?
    - egy lehetséges ok, hogy az atomfegyverek óta ott lebeg a "kölcsönös megsemmisülés"
        - ezért ma már kb. lehetetlen pusztán erővel hódítani, mert abba mindenki belehal
    - egy másik, hogy ma már egyszerűen nem éri meg háborúzni
        - régen még lehetett aranyat zsákmányolni
        - de a high-tech világban egyre inkább az emberek fejében van az igazi kincs, amit nem lehet "elfoglalni"
    - a béke viszont egyre jobban megéri
        - a kereskedelem régen nem volt annyira fontos, ma viszont nagyon is az
    - és hát nem utolsó sorban megint a sztorik, amiket mesélünk magunknak
        - eddig vagy jóként, vagy elkerülhetetlen rosszként tekintettünk a háborúra
        - most van először olyan "uralkodó réteg" akik szerint a háború nem hogy csak rossz, de elkerülhető is!
    - ezek egy szép önerősítő kört alkotnak
        - és a végén már remélhetőleg olyan szorosak lesznek a nemzetek közti kötelékek, hogy egyre nehezebb lesz bárkinek is "visszafordulnia" az agresszió felé


## 19. fejezet -- És boldogan éltek míg megnem

- na jó, és akkor mindez mit jelent a kollektív boldogságunkra nézve?
    - mert a jelenlegi ideológiák eléggé légből kapott boldogság modellekre alapoznak
    - a történészeknek meg nemhogy válaszuk nincs, de a kérdést se nagyon tették még fel
- egyesek szerint ahogy a képességeink nőnek, annál jobban a saját képünkre tudjuk formálni a környezetet
    - tehát nyilván boldogabbak is vagyunk
    - de elég, ha csak a mezg forradalomra visszanézünk (ahol technológiailag sokat léptünk előre, boldogságilag meg hátra)
- mások szerint pont fordítva
    - ha a hatalom korrupttá tesz, akkor minél kevesebb a jó
    - de azért na... pl. a gyógyászat azért nem olyan rossz, hogy van
- de ha most minden jónak tűnik is, az gyakran a 21. századi nyugati középosztály szemével van csak úgy
    - és _mindenképp_ csak a Sapiens szemszögéből, mert a növényeket és az állatokat elég szépen decimáljuk
    - szóval amikor a boldogságot akarjuk mérni, nem csak a felső osztályt, vagy az 1. világot, vagy a férfiakat kell nézni. talán érdemes lenne nem is csak a Sapienst
- persze nem csak a materialisztikus szempontokkal kell foglalkozni
    - a közösség, a spiritualitás, a vallás, vagy a természet közelsége is számít(hat)
- hogy is mérjük? --> elég szubjektív, szóval leginkább kérdőívekkel
    - ebből aztán lehet következtetéseket levonni (a pénz mennyire számít, vagy a demokrácia, vagy a házasság, stb.)
- egy pár példa, hogy miket találnak ezek a kérdőívek
    - a pénz számít, de csak egy szintig
    - a szociális faktor (főleg a házasság) sokkal többet jelent, mint akár a sok pénz vagy a rossz egészség (ha nincs konstans fájdalom és hozzá lehet szokni)
    - de a legnagyobb eredmény akkor is egybecseng az ókori filozófiával: az elvárásokkal van a baj
        - ha megelégszel azzal, amid van, akkor boldogabb leszel
- a szociológusok mellett a biológusok is ilyen kérdőíveket használnak
    - csak ők a hormonokkal és genetikai faktorokkal vetik össze
    - és az evolúció átlag szerotonin szintekre kifejtett hatása pont az, hogy kb. egyenletes legyen
        - szabad boldognak lenni a megtermékenyítés után (különben ki bajlódna vele), de ne túl sokat (mert akkor meg utána a többi nőstény hajszolásával ki bajlódna?!)
    - a génjeink befolyásolhatják, hogy milyen min. és max. között ingadozik a szintünk, de az anyagi javak nem
        - a modern penthouse-nak is csak annyira örülünk, mint régen a parasztok a sár kunyhóiknak
- ez persze azon alapul, hogy boldogság == élvezet (amit ugye a Flow-ból vagy Frankl bácsitól is tudunk, hogy nem igaz)
    - a lényeg, hogy hogy állunk hozzá az aktuális helyzetünkhöz
    - ha átfogóan jelentőségteljesnek látjuk az életünket, akkor is lehetünk boldogok, ha épp nehéz
    - de ha nem, akkor a kényelmessége ellenére sem leszünk boldogok
- tudományos alapon az emberi életnek látszólag semmi értelme
    - ettől viszont mindenki azt képzelhet, amit akar
    - csak legyünk vele tisztában, hogy pl. egy kutató, aki abban látja az élete értelmét, hogy növeli az emberiség tudását, semmivel nem kevésbé téveszmés, mint a középkori paraszt, akinél a túlvilág adott értelmet az életnek
- a bioszos és a képzelgős teória is azon alapul, hogy egy ember el tudja dönteni, mennyire boldog (és mitől)
    - ebben csak az a baj, hogy ha pl. drogosokat kérdeznénk, akkor 100%-ban a drog lenne a boldogság oka
    - ezért nem árt pár olyan objektív(ebb) mérföldkő sem, ami nem bízza ránk, hogy mitől is leszünk boldogok
    - megint Buddhizmus példa, ami a belső érzéseket is "elengedné"
- de ezek mind csak kezdeti gondolatok, ez az egész terület (sajnos) nagyon fiatal
    - kb. a legnagyobb lyuk a történelmi tudásunkban, úgyhogy ideje lesz betömni!

## 20. fejezet -- A Homo Sapiens vége

- eddig az volt az alapfelvetés, hogy az ember is a biológia szabályrendszerén belül játszik
    - oké, nagyobb játszóteret kapott, mint a többiek, de akkor is vannak határok
- de egyre inkább ott tartunk, hogy már szó szerint minden határon túlmegyünk
    - a természetes kiválasztásból intelligens tervezés lesz
- ez lehet biológiai úton
    - végülis a kasztrálás is az volt már régen
    - de most már kicsit többet tudunk
    - géneket piszkálunk, fluoreszkálós nyulakat gyártunk, fület növesztünk a patkányok hátán, stb.
    - és ez még mind csak naaagyon gyerekcipő, mert egy csomó vallási és morális ellenérv van (egyelőre) a mélyebbre süllyedés ellen
    - de idővel nagyon valószínű, hogy az egerek és hasonlók után magával a Sapiens-szel is addig fogunk molyolni, amíg már _nem_ Sapiens lesz a végeredmény
- cyborg módszerrel
    - valamilyen szinten már most is cyborg-ok vagyunk a szemüvegeinkkel, a hallókészülékeinkkel, vagy akár a telefonjainkkal (amik az agyunkról vesznek le nem kevés terhet)
    - de ez megint csak olyan terület, ahol még gyerekcipőben járunk
    - lesz itt még mágneses teret érzékelő cápa, kém légy, de érző műkar vagy akár direkt agy-gép interfész is
- vagy nem organikus tervezéssel
    - gondoljunk pl. egy vírusra, ami evolúció-szerűen fejlődik
    - de akár egy digitálisan replikált agyra, amivel akár átléphetünk a szerves anyagunk határain
- mindez rengeted olyan kérdést vet fel, amik egyenlőre vagy abszurdnak hangzanak, vagy konkrétan (a mi jelenlegi felfogásunkkal) megválaszolhatatlanok
    - de hamarosan jöhetnek olyan "leszármazottaink", akik majd megválaszolják
    - és nekik mi kevesebbek leszünk, mint nekünk a Neander-völgyi volt
- minden esetre egyelőre nyugi
    - ezek a fantáziák (rémálmok) könnyen lehet, hogy nem következnek be, valami más meg igen
    - sokszor volt már olyan, hogy "ami a küszöbön állt" abból nem lett semmi
    - valami olyanból meg lett, amit előtte el sem tudtunk képzelni
    - pl. az űrutazás kezdetével mindenki Marsi kolóniákról fantáziált
    - de az Internetre nem számított senki
- már most is gyakorlatilag istenek vagyunk
    - de az egyre növekvő hatalmunk ellenére továbbra sincs fingunk sem, hogy mit is akarunk
    - és vajon van-e veszélyesebb az olyan elégedetlen és felelőtlen isteneknél, akik még azt sem tudják, hogy mit akarnak?...





# Idézetek


## Part Three: The Unification of Humankind



The victory of Rome over Numantia was so complete that the victors co-opted the very memory of the vanquished.

These ideologies are at best naïve; at worst they serve as disingenuous window-dressing for crude nationalism and bigotry.

no academic or political surgery can cut out the imperial legacies without killing the patient.

In contrast, over the course of the next 1,500 years, Christians slaughtered Christians by the millions to defend slightly different interpretations of the religion of love and compassion. The religious wars between Catholics and




## Part Four: The Scientific Revolution


Mum and Dad are about as likely to get off in the Freudian courtroom as were defendants in a Stalinist show trial.

(There were pacifists in the past, such as the early Christians, but in the rare cases that they gained power, they tended to forget about their requirement to ‘turn the other cheek'.)
