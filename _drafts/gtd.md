---
layout: post
title: David Allen - Intézz el mindent!
pages: 352
date: 2020-02-23 23:00
excerpt: >
    A mai bejegyzésben a magasztos, absztrakt gondolatok világából visszakanyarodnék kicsit a konkrét, szokványos, színtelen-szagtalan világunkba.
    Mert hát mind szép és jó, hogy megfogalmazzuk az elveinket, az álmainkat, a hozzáállásunkat, és akár magát az életünk nagy célját, de ha közben elveszünk a hétköznapok teendőiben, akkor nem sok értelme volt.
    Felütöttem ezért David Allen -- Intézz el mindent! (eredetileg "Getting Things Done", vagy egyszerűen csak GTD) című könyvét, amit sokszor a "produktivitás bibliájaként" emlegetnek.
    És ha ez a módszer segíteni tudott számtalan, hatalmas terhet és felelősséget cipelő üzleti vezetőnek, akkor valószínűleg nekünk egyszerű halandóknak is átláthatóbbá -- és stresszmentesebbé -- teheti a mindennapjainkat.
---


A mai bejegyzésben a magasztos, absztrakt gondolatok világából visszakanyarodnék kicsit a konkrét, szokványos, színtelen-szagtalan világunkba.
Mert hát mind szép és jó, hogy megfogalmazzuk az elveinket, az álmainkat, a hozzáállásunkat, és akár magát az életünk nagy célját, de ha közben elveszünk a hétköznapok teendőiben, akkor nem sok értelme volt.
Felütöttem ezért [David Allen -- Intézz el mindent!](https://www.goodreads.com/book/show/22573850-getting-things-done){:target="_blank"} (eredetileg "Getting Things Done", vagy egyszerűen csak GTD) című könyvét, amit sokszor a "produktivitás bibliájaként" emlegetnek.
És ha ez a módszer segíteni tudott számtalan, hatalmas terhet és felelősséget cipelő üzleti vezetőnek, akkor valószínűleg nekünk egyszerű halandóknak is átláthatóbbá -- és stresszmentesebbé -- teheti a mindennapjainkat.

Ha már "stresszmentesség", a könyv alcíme (A stresszmentes eredményesség művészete) azt ígéri, hogy nem csak hogy produktívabbak leszünk, de közben nyugodtabbak is!
Ha mindig azt csinálod, amiről tudod, hogy csinálnod kellene, akkor nem lesz kognitív disszonancia, és könnyebben jön majd az a bizonyos [flow élmény]({% post_url 2020-01-18-csikszentmihalyi-mihaly-flow %}) is.
A tetejébe a módszer modulárisan alkalmazható -- nem csak akkor működik, ha mindent szóról szóra követsz -- ezért remélhetőleg maga a hozzászokási fázis sem okoz majd túl nagy lelki törést.
A szerző tisztában van vele, hogy nem vagyunk tökéletesek, ezért segíteni akar, nem csak egy újabb "megfelelnivalót" akasztani a nyakunkba.

Kiemelték még az elején, hogy inkább elvekről lesz szó, mint sem konkrét lépés sorozatokról.
Na _ez_ nem igazán teljesült.
Szemléltetésként: a harmadik fejezet öt lépcsős tervezési módszerét két ellenpélda után egyesével részletezzük, ahol az első lépcsőn belüli második alszekcióban egy 6 hosszú lista kifejtéseinek a 4. eleménél tartottam épp, amikor felmerült bennem, hogy "Jancsi és Juliska bekaphatják a kenyérmorzsáikkal együtt!".

> Kismillió módszer létezik, de alapelv csak néhány.
> Aki az elveket megérti, az sikeresen választhatja meg a saját módszereit.
> Aki csak módszereket próbálgat az elvek megértése nélkül, az biztosan bajba kerül.
>
> -- Ralph Waldo Emerson
> > As to methods there may be a million and then some, but principles are few. The man who grasps principles can successfully select his own methods. The man who tries methods, ignoring principles, is sure to have trouble.

Ez persze _nem_ azt jelenti, hogy nem voltak benne hasznos, általánosan alkalmazható elvek.
Csak azt, hogy egy kicsit ki kellett kaparni őket.
Sok időtlen, elavulásmentes tipp volt például "nagypapi" modernitási szinten, papír-ceruzával megoldva.
Én ezeket a _megoldásokat_ kiszűrtem, részben mert az én digitális fixációmmal úgy sem kompatibilisek.Másrészt pedig merem remélni, hogy Te, kedves Olvasóm, az elvek ismeretében majd szintén képes leszel a saját képedre szabni a részleteket.

A lényeg, hogy ez az egész nem tartalmaz semmi "újat" vagy "forradalmit", _csak_ konkrétan kimond minden olyat, amit kimondatlanul már amúgy is csinálunk.
A _konkretizálás_ miatti direkt irányítás viszont nagyon jelentős változásokat hozhat!
Gondoljunk mondjuk arra, hogy eddig véletlenszerűen nyomkodtuk a gombokat az irányítófülkében, és most kapunk címkéket, hogy melyik gomb mit is csinál.

A könyv szerkezetileg 3 részben tárgyalja ugyanazt a "tananyagot", különböző mélységekben és részletességgel.
Utólagos engedelmetekkel én ezeket egybe gyúrtam, hogy mindent csak egyszer -- de akkor teljesen -- érintsünk.
A tartalomjegyzék tehát a következőképpen alakul:

- [Bevezetés](#bevezetés)
- A fő, 5 lépéses módszer:
    1. [Begyűjtés](#begyűjtés)
    2. [Konkretizálás](#konkretizálás)
    3. [Rendszerezés](#rendszerezés)
    4. [Önvizsgálat](#önvizsgálat)
    5. [Cselekvés](#cselekvés)
- [Projekttervezés](#projekttervezés)
- [Tudományos alátámasztás](#tudományos-alátámasztás)
- [Mesterré válás](#mesterré-válás)

<br />






































## Bevezetés

Manapság szinte elkerülhetetlen -- sőt, divat! -- hogy többet vállalunk, mint amit elbírunk.
Ez mellett elmosódik a munka és a szabadidő közti határvonal, főleg a "tudás-alapú" munkában.
Igaz, az információ, ami potenciálisan javíthatná bármelyik folyamatunkat, tulajdonképpen végtelen és "könnyen" hozzáférhető.
Csak hát valakinek akkor hozzá is kellene férni, értelmezni, következtetéseket levonni...
Ha pedig ez nem lenne elég, még általában a munkánk sincs pontosan definiálva -- vagy ha igen, akkor sem (csak) azt kell csinálnunk.
Tulajdonképpen már nem a munkánkhoz kell alkalmazkodni, hanem a folyamatos alkalmazkodáshoz.

Ha minden "rendben" menne az életünkben, ugyanaz lenne a munkánk, nem lenne semmilyen anyagi vagy egészségügyi krízis, nem kéne költözni vagy felújítani, nem jönne a gyerek, stb.
Na _akkor_ esetleg magunktól is szép lassan rátalálnánk egy ritmusra, ami által fenntarthatóak lennének a mindennapok.
De sajnos legtöbbször mind a cégek, mind mi magunk is folyamatos átalakulásban vagyunk.
Az egész élet ritmusa (kultúra, életvitel, technológia) annyira felgyorsult, hogy egyre gyakrabban kell hatalmas következményekkel járó változtatásokat eszközölnünk.
Igazából nem sok minden más, mint régen, csak a sebesség.

> Semmi nem új, csak hogy milyen gyakran új.
> > Nothing is new, except how frequently it is.

Ez viszont ahhoz vezet, hogy a régi módszerek már nem elég jók, hiába csinálunk ugyanolyasmiket.
Ezt a sebességet és komplexitást egy sima `TODO` lista már nem fedi le.
Meglepően sok mindennel kell átlagosan napi szinten foglalkozni, ezért nagyon fontos a rendszer.
Ha tudatosan felismerem, mennyi minden van a fejemben, és a rendszer is megvan, hogy hogy kell őket kezelni, akkor nem lesz nagy mentális teher egyikről a másikra ugrálni.

Jóindulatú próbálkozás, hogy definiáljunk magasabb szintű, absztraktabb célokat, és majd az az értékrend vezérli a választásainkat.
De ez a napról napra, óráról órára szint figyelemeltereléseivel nem nagyon tud megküzdeni.
Az igazság az, hogy alapból senki nincs hozzászokva, hogy gondolkozni kell a munkáról.
Nagyon sokáig a munka csak az volt, ami még nincs megcsinálva, és meg kell csinálni.
Ha lapátolom a szart, akkor pontosan tudom, mit kell csinálni; látom, hogy mekkora a kupac, mennyi van még hátra, és lapátolok.

Na ez a "két agysejtes" hozzáállás manapság már a munkára sem elég.
Az átívelő, kevésbé kézzelfogható életcéloknál pedig eddig sem volt elég.
Szóval hiába tűnne logikusnak, hogy a nagy víziónk diktálja a részleteket, mégis építkezzünk alulról felfelé.
A legtöbben annyira el vannak veszve a hétköznapjaikban, hogy nincs esélyük eljutni a víziójukig.
Ha viszont az apró implementációs lépéseket vesszük előre, akkor kezdetben "vakon" ugyan, de legalább elkezd haladni a szekér.

<br />

A könyv megoldás javaslata 5 lépésben foglalható össze -- ami egyben a következő 5 szekció témája is lesz:

1. Begyűjtünk minden teendőt -- ezzel megadva, hogy mit jelent számunkra az, hogy "kész" vagyunk;
2. Konkretizálunk minden elemet -- ezzel megadva, hogy az adott elem szempontjából mit is jelent az, hogy "csináljuk";
3. Rendszerezünk minden elemet többszintű, komplex listákra;
4. Önvizsgálat keretében ezekből a listákból tájékozódunk; és
5. Csináljuk, amit kell.

Ha valami _motoszkál_ a fejünkben, akkor már nincs rend, mert jó esetben _semminek_ nem kellene motoszkálnia!
Ezért kigyűjtjük, konkretizáljuk, és tároljuk a dolgokat -- mit kell csinálni, mi a végcél, mi lenne a következő lépés?
Ettől már egy picit jobban leszünk, és ezt sokszorozva érezhetjük, ha mindennel így bánunk.
A fő, hogy kikerüljön a fejünkből!

> Általában fordítottan arányos, hogy mennyit jár valami a fejedben, és hogy mennyire halad.
> > There is usually an inverse relationship between how much something is on your mind and how much it's getting done.

Ez az "alappillér" azért működik, mert magunktól a legtöbb energiánkat arra pazaroljuk, hogy a problémáról gondolkozunk, nem a megoldásáról.
Nem haladunk semmit, de konkretizálunk, és ettől letisztul, mit is kell majd csinálni, és hogy mi érdekében.
A végcél és az oda vezető út lesz fókuszban, nem a probléma.

> A gondolkozás hasznos, ha cselekvésre motivál, de hátráltat, ha a cselekvést _helyett_ csináljuk.
>
> -- Bill Raeder
> > Thought is useful when it motivates action and a hindrance when it substitutes for action.

De aggodalomra semmi ok, ez is olyan, mint egy atléta esetében: fejleszthető!
Nem azért haladsz lassan, mert lassan gondolkozol, csak rosszul.
És nem az időnket, a bejövő információkat, vagy a prioritásainkat kell menedzselni, hanem "csak" a tetteinket -- amiket viszont 100% mi irányítunk.

Személyes véleményem, hogy nem maga a rendszer milyensége az igazán fontos, csak hogy **legyen** és hogy **bízzunk benne**.
A rossz(abb) és az optimális rendszer között kicsi a különbség.
A nagy szakadék a _nincs_ és a _van_ között van.
Legyen tehát valami rendszerünk, hogy felkészülten vonulhassunk harcba saját magunk ellen.

> Nehéz olyan ellenséggel harcolni, akinek a fejedben is van bázisa.
>
> -- Sally Kempton
> > It is hard to fight an enemy who has outposts in your head.

<br />

Pár szóban még az előkészületekről: a szerző rendszeresen tart konzultációkat, és az átállás kúraszerűen, kb. 2 teljes nap alatt szokott megtörténni.
Nyilván esetünkben semmi ilyen formalitásra nem kell gondolni.
Annyit viszont nyugodtan tudatosíthatunk magunkban előre, hogy mint minden újdonságnál, itt is várható egy komoly erőfeszítés.
Ne hagyjuk, hogy ez lehangoljon, a karbantartás már gyerekjáték lesz -- és idővel automatikus része a mindennapoknak.
Csak hát odáig el is kellene jutni.

> Könnyebb cselekvéssel helyrehozni az érzéseidet, mint érzésekkel helyrehozni a cselekedeteidet.
> 
> -- O. H. Mowrer
> > It is easier to act yourself into a better way of feeling than to feel yourself into a better way of action.

Előfeltétel, hogy legyen egy "rendes" munkahelyed.
Ha otthonról dolgozol, akkor ott.
Ha bejársz dolgozni, akkor ott **is**.
Ha sokat vagy úton, akkor arra is legyen egy kész megoldásod, hogy mit hogy tudsz csinálni, mi hogy van kéznél, ilyesmi.
Hogy tárgyilag mire van szükség, az természetesen nagyon egyénfüggő.
A lényeg, hogy tudjunk valahogy listákat kezelni, és legyen valami naptár.
Emellett pedig _nem_ osztozunk!
Mindenkinek szüksége van saját munkahelyre -- ami nem kell, hogy külön szoba legyen, de legalább külön asztal.

A másik hangsúlyos elvárás pedig egy általános _iktatási_ rendszer.
Ha az nincs, akkor csak egy amorf kupac lesz az "elrakott" dolgainkból.
Legyen gyors, egyszerű, és legyen mindig kéznél, különben nem fogod használni.
Illetve észben kell tartanunk, hogy itt hozzáférni is szeretnénk az adatokhoz, nem csak eltárolni.
Jó ökölszabály, hogy ha 1 percnél hosszabb bármit megtalálni vagy eltenni, akkor nem jó a rendszer.

Ezekkel felvértezve pedig végre nekieshetünk az 5 fő lépésnek, amikkel kordában tarthatjuk az életünket.

<br />































## Begyűjtés

Amint _kell_, _kellene_ vagy _lehetne_ címkét aggatunk bármire, onnantól az egy _"befejezetlen"_.
Befejezetlen, mert az agyunk tudja, hogy van valami, amit még nem csináltunk meg (de meg _kell_, _kellene_, vagy _lehetne_).
Ha ezt nem rögzítjük rendesen -- vagyis a fejünkön kívül, konkrét végcéllal, konkrét következő lépéssel -- akkor motoszkálni fog.
A motoszkálás pedig folyamatosan emészti a figyelmünket!

Ezért az első lépés a stresszmentesség felé, hogy begyűjtsünk mindent, ami a figyelmünket megragadja.
Ez lehet fizikai inbox "tálcába", papír alapon, digitális text/audio segítségével, email-ben, mindegy.
Ami elengedhetetlen, hogy:

- minden a fejünkön kívül legyen;
- minden ugyanott (vagy legalábbis minél kevesebb helyen) legyen -- ha egy része itt, egy része ott, akkor egyikben sem fogunk bízni (jogosan);
- minden bejövőt _rendszeresen_ ürítünk, hogy használható maradjon.

> Csak akkor érezheted magad jól azzal kapcsolatban, amit csinálsz, ha mellette tudsz mindent, amit épp _nem_ csinálsz.
> > You can only feel good about what you're not doing when you know everything you're not doing.

Ne kíméljünk semmit!
Ha dolgunk van vele, jöhet.
Ha túl nagy az inbox-hoz, írjunk róla egy jegyzetet, és menjen az az inbox-ba.
Ha már előre rendszerezve van, akkor is dobjuk ide be a közösbe -- jót fog tenni, ha mindent egységesen kezelünk.
Ha valami "csak" nincs a helyén, az esetleg szimplán visszamehet a helyére -- hacsak nincs vele valami dolgunk, mert akkor persze megy a közösbe!
Ha a fizikai dolgok kész vannak, egy mentális kör is kell.
Ami csak eszünkbe jut a klímaváltozás megállításától a macskakaja vásárlásig hazafelé menet.

Fontos megjegyezni, hogy itt **még ne** essünk bele a rendszerezésbe.
Ez most csak a begyűjtése annak, hogy mivel kell majd egyáltalán foglalkoznunk.
És a döntéshozatal vagy a kategorizálás pedig nagyon más elmeállapotot igényel, mint a begyűjtés.
Legyünk tisztában azzal is, hogy ebben a stádiumban nem maradhat sokáig semmi.
Ha az agyunk azt érezni, hogy nem foglalkozunk a bejövőkkel igazán, akkor újra jön a motoszkálás!

**Pszichológiai kitekintés**: A begyűjtés egyszerre szorongósan negatív és felszabadulósan pozitív.
De negatív rész igazából nem a sok tennivalótól van -- mert akkor soha nem lenne vége -- hanem a sok eddigi "egyezmény" miatt, amit megszegtél magaddal.
Ha pedig ez így van, akkor:

- nem kell annyit vállalni (ami egy tiszta `TODO` listával sokkal egyszerűbben védhető lesz); vagy
- meg kell csinálni, és kész; vagy
- újra kell tárgyalni.

Ha valamit kizárólag a fejedben tartasz, annak csak a jelenidő létezik.
Onnantól, hogy két dolgot tartasz a fejedben, máris megszeged legalább az egyik fogadalmadat, mert épp nem csinálod.
Ezért kell fejen kívül tárolni.
Ez még arra is vonatkozik, ami első hallásra jelentéktelen.
A fejedben nincs különbség a pince takarítás és a cégalapítás között, mindkettő csak egy fogadalom.

Valami**ről** gondolkozni mindig sokkal hasznosabb, mint valami**re** gondolni.
Az emlékeztetés legyen a rendszer dolga, hogy te a gondolkozásaid során mindig hozzátehess valamit a témához.

Durván érezhető egy kapcsolatban vagy egy céges kultúrában, hogy mennyire megbízhatóak a láncszemek.
Ha fogni kell a másik kezét, mert különben félünk, hogy nem lesz meg, amit kérünk, akkor ott lesz a háttérben egy folyamatos stressz adag.
Elszaporodhatnak a meeting szükségletek is, amik nem is kellenének, ha olajozottan menne minden.
Ha viszont megbízunk a másik rendszerében, akkor nem kell mindig azonnali figyelmet kikövetelnünk, majd válaszol, ha odajut.
A szerző családjában még otthon is úgy csinálják, h egymás inbox-aiba dobják a dolgokat a megzavarás helyett
Ettől még persze nem biztos, hogy jó irányba megy a hajó -- vagy hogy egyáltalán jó hajón vagy...
De legalább hatékonyan haladsz!

<br />
















## Konkretizálás

Ha jól tele a bejövő halmazunk, akkor ideje konkretizálni, hogy melyik elem micsoda, és mit kell vele kezdeni.
Az első kérdés: _mi_ ez?
Viccesen hangzik, de a szerző tapasztalatai szerint sokan idáig nem jutnak el...
De mi azért legalább azonosítsuk már be, mivel is van "dolgunk".
    
Kapcsolódik a második kérdés: egyáltalán van-e vele dolgunk?
Mert könnyen lehet, hogy **nincs**.
Ha _most még_ nincs, akkor inkubáljuk (lásd a [Rendszerezés](#rendszerezés)nél).
Ha nem is lesz, de azért referenciának el szeretnénk tenni, akkor mehet az iktatóba (ami ugye előfeltétel volt).
Ha pedig még visszakeresni _sem_ akarjuk, akkor arra bizony ott a kuka. Viszlát!

Ha **van**, akkor pedig az a legfontosabb, hogy _pontosan_, _fizikailag_ mi a következő lépés vele kapcsolatban?
Annyi, hogy "meeting szervezése" nem elég pontos.
Az "email XY-nak a meetinggel kapcsolatban" már sokkal jobb.
Az NEM következő akció, hogy "dönteni kellene"!
A döntés gyors, és nem fizikai aktivitás, szóval ezt a részt nem illene tologatnunk.
Ha kell még infó a döntéshez, akkor a következő lépés lehet mondjuk "email XYnak, hogy mi a véleménye", vagy "ötletelés mellette-ellene listával" ami majd közelebb visz a döntéshez.
Mindenképp vigyázzunk, hogy a következő akciók tényleg atomiak és konkrétak legyenek, különben visszaalakulnak "cuccá", és továbbra is hordozni fogják a bizonytalanságot.

Amint megvan a döntés, újra elágazhatunk 3 irányba: lehet a feladatot megcsinálni, delegálni, vagy elhalasztani.

- Ha az egész kevesebb, mint 2 perc, akkor tudjuk le, és kész. Semmi tudományos oka nincs, hogy miért pont 2, csak kb. ott van a hatékonysági határ, ahol iktatás helyett érdemesebb letudni -- és akkor nincs mit iktatni.
- Ha hosszabb, viszont nem muszáj nekünk megcsinálni, akkor csinálja más. Magát a delegálás módját kommunikációs rendszere válogatja, de fontos, hogy a mi oldalunkon is legyen írásos nyoma. Attól, hogy a másik fél elfelejti, nekünk még nem kellene.
- Ha pedig hosszú és muszáj nekünk, akkor majd visszatérünk rá. Pont.

A félreértés elkerülése miatt még egyszer: ha nem ilyen 2 perces "gyorsan tudjuk le" mókáról van szó, akkor itt még _nem kell megcsinálni_!
Csak a döntést kell meghoznunk, hogy mi legyen vele.
Haladjunk végig a bejövőkön sorban, egyesével, priorizálás nélkül!
Itt még nem játszik, hogy mi mennyire fontos, mert most ugye csak döntök a sorsáról.

> Olyan vagyok, mint egy szúnyog a nudista táborban; tudom, mit akarok csinálni, csak azt nem, hogy hol is kezdjem.
>
> -- Stephen Bayne
> > I am rather like a mosquito in a nudist camp; I know what I want to do, but I don't know where to begin.

Ezen a ponton jó esetben egy csomó mindent kukáztunk, iktattunk, delegáltunk, vagy 2 perc alatt le is tudtunk.
Maradt viszont egy "folyamatban" kupac, ami tartalmazza a megcsinálandó dolgainkat.
Ezzel foglalkozunk majd a [Rendszerezés](#rendszerezés) szekcióban.

> Nincsenek megszakítások -- csak rosszul kezelt bemenetek.
> > There are no interruptions -- there are only mismanaged inputs.

**Pszichológiai kitekintés**: Ne becsüljük le a következő akció erejét.
Az előre gondolkozás, és a már leszűrt következtetések miatt lesz kihasználható egy-egy furcsa kis rés is a napirendünkben.
Lehet, hogy egy adott pillanatban arra épp nem lenne energiám, hogy nekiálljak az inbox-omnak és kibogozzak dolgokat, de ahhoz pont igen, hogy egy agyatlan kis tennivalót elintézzek.

Sokszor van a fejünkben félhomály.
Annyira pont világos a helyzet, hogy azt hisszük, tudjuk, mi a következő lépés.
De annyira meg pont homályos, hogy valójában nem, ezért taszít, és mi kerüljük is.
A jó képzelőerővel bíró emberek állítólag azért is halogatnak jobban, mert ők képzelik el a legélénkebben a horrort, ami elől menekülnek.

> Öreg ember vagyok, és sok nehézséget megéltem, de a nagy részük meg sem történt.
>
> -- Mark Twain
> > I am an old man, and I have known a great many troubles, but most of them never happened.

Jó lenne, ha le tudnánk tompítani ezt a "negatív ön-vizualizációt".
Az alkohol például nem jó, mert az mindent letompít.
De a következő akció meghatározása ilyen hatással lehet!
Nem is biztos, hogy a tennivaló felé voltak a negatív érzéseink, hanem az enyhe bizonytalanság és a döntéskényszer felé.

A következő akciót így is, úgy is meg kell határoznunk valamikor.
De nagyon nem mindegy, hogy akkor határozzuk meg, amikor először felbukkan, vagy amikor már kiborult a bili.
Az utóbbinál ugyanis folyamatos tűzoltó üzemmódban leszünk, és egyáltalán nem lesz hatékony a végrehajtás.

Az előre meghatározott következő lépés tiszta képet ad, a felelős pedig elszámoltatható, produktív és önálló lehet.
Ha nem a külső kényszer okozza a tetteidet, hanem te magad döntöd el, hogy mi is legyen, az többet ér, mintha csak szuggerálod magadba, hogy te milyen hatékony is vagy.

Ezek mellett a panaszkodást is frankón megszünteti.
Ha lehet a helyzeten változtatni, akkor van következő akció, és figyelj arra.
Ha nem lehet, akkor meg el kell fogadni a tehetetlenségedet -- amire a következő akció hiánya rá fog kényszeríteni.

> Minden tettnek ára van és kockázatokkal jár, de ezek jóval kisebbek, mint a kényelmes tétlenség hosszú távú ára és kockázatai.
>
> -- John F. Kennedy
> > There are risks and costs to a program of action, but they are far less than the long-range risks and costs of comfortable inaction.

<br />


















## Rendszerezés

- itt vesszük szét a "pending" dolgokat
- fontos, hogy "élesek" legyenek a határok!
    - mind különböző féle egyezmény saját magunkkal, hogy mikor és hogy kérjük az emlékeztetőt
    - ha elkezdenek összefolyni, akkor az egész értelmét veszti
- igazából csak listákat kell menedzselni
    - ami szkeptikussá tehet, hiszen nagyon sokan nagyon régóta írogatnak listákat, sikertelenül
    - de ez nem "még egyszerű", hanem "már egyszerű"
    - vagyis nagyon sok agyalás, rendszer, és kísérletezés ment mögé, hogy a végfelhasználónak MÁR csak listákat kelljen írogatnia

    "We must strive to reach that simplicity that lies beyond sophistication."  -- John Gardner



A konkretizáló lépés döntési diagramjából összesen 8 helyre kerülhetnek a dolgok.
- ha projekthez kapcsolódik, akkor
    1. projekt lista
        - ez csak egy index
        - minden több lépéses dologhoz, hogy legyen egy jelző, hogy ott még van dolgunk
    2. projekthez köthető referenciák
- projekt lista
    - minden, ami több lépésből áll!
    - valószínűleg egy csomó olyan dolog is projekt lesz, amire nem így gondoltál eddig
    - egy magasabb szintű, átfogó figyelmet ad, plusz mentális energiákat szabadít fel, a heti review alapja
    - abban is segíthet, hogy a kapcsolataidat (partner, főnök, kollégák, stb.) jobban kézben tarthasd
    - a jelenlegi helyzeted, a távlati terveid, az értékrended, vagy a problémáid is lehetnek kezdőpontok a projektek felfedésénél
        - akár a jelenlegi folyamataid optimalizálása is lehet egy
    - otthoni/munkahelyi/delegált alkategóriákra szétszedhető, de mindre egyformán kell figyelni!
- a projektekhez tartozhat bármi "támogató anyag"
    - a fontos, hogy ez NE emlékeztetésre szolgáljon
    - arra ott a projekt lista, a következő akciók, a várólista, a naptár
    - integrálható az általános referencia anyagokkal, de akkor tessék szorgosan elővenni és használni!
    - ide jöhetnek az olyan ötletek is, amik nem következő akciók, de azért tudjuk, hova fognak tartozni
        - nem kell semmit elfelejteni!


- ha egy már megállapított következő akció, akkor
    3. ha időponthoz kötött --> naptárba
        - vagy időPONT, vagy csak nap
        - de ez NEM egy TODO lista!
        - naptárba CSAK a muszáj dolgokat
    4. ha "amint lehet" --> TODO listára
        - ez lehet egy közös hely, vagy kategorizált
        - érdemes lehet ezeket kontextus szerint rendszerezni
        - pl telefonnál, számítógépnél, városban intéznivalók, otthon, irodában, ilyesmi...

"Those who make the worst use of their time are the first to complain of its shortness."  -- Jean de La Bruyère


    5. ha másra várunk --> várólistára
    - a várólistával mások felelősségeit is mi kezeljük
    - hogy ha az ő kezükből ki is csúszik az irányítás, a miénkből azért ne
    - tessék dátumozni (ha nem automatikus, akkor kézzel!), mert nagyon hasznos lehet visszanézni



- ha nincs vele teendő
    6. szemét --> nyilvánvaló, de nagyon fontos, hogy ne keveredjen!
    7. inkubáció
        - ha idő szenzitív, de csak a jövőben, akkor "tickler" és naptárba
        - ha "talán egyszer", akkor egy külön parkoltató listára
        - átgondolni az álmaidat, vágyaidat, akár a jelenlegi projektjeidet inspirációért
        - érdemes kiírni magadból, mert ki tudja, a tudatalattid munkához lát, és még a végén lesz belőle valami
        - valamennyire akár keveredhet is a referenciáiddal
            - csak elmentesz egy adag érdekességet, amivel majd talán foglalkozol
        - ha időhöz kötött, akkor "tickler" naptár, ami a megfelelő időben "megcsikiz" és emlékeztet
            - ennek a fizikai párja egy 43 mappás rendszer (napok és hónapok), de who cares?!
    8. referencia
        - ha már tényleg ki lett válogatva, hogy ezzel semmi dolgunk
        - akkor nem baj, hogy sok van, nem fogja beindítani a motoszkálást!
        - a rendszerezése egyéni ízlés dolga
        - érdemes elölről kezdeni, és majd "nő" veled együtt a rendszer


<br />

    























## Önvizsgálat

4. gondolkozunk, hogy milyen úton haladhatunk tovább (reflexió)
    - nem elég eltenni a dolgokat, ezeket át is kell nézni időnként
        - példa: egy dolog tudni, hogy elfogyott a tej, és egy másik dolog emlékezni is rá a boltban
    - nyilván a naptár és a TODO lista adják a napod vázát
        - de ezek mellé a többi is tetszőleges gyakorisággal átnézhető
        - a lényeg, hogy ne motoszkáljanak
        - és ha nagyon sokáig nem nézzük át, akkor az agyunk fokozatosan visszaveszi az emlékeztető szerepet
    - **mi kell, hogy működjön?**: heti review!

    "The maintenance of life and the pursuit of happiness are not two separate issues."  -- Ayn Rand

- az agyad csak akkor fog megbízni a rendszeredben, ha mindig 100% megbízható
    - ezért mindig frissen kell tartani
    - rendszeresen átnézni, törölni róla, bővíteni, stb.
- mit kell átnézni, és mikor?
    - ha minden rendesen kialakult, akkor pár másodperc itt-ott elég
    - annyit kell nézni és olyan gyakran, hogy mindig biztos legyél benne, hogy azt csinálod, amit csinálnod kell
    - sorrend:
        - naptár: ez adja ugye a kemény vázat
        - aztán a TODO listák
        - és általában ennyi a napi dolgokhoz elég is
            - de flexibilisnek kell lenni
            - bármelyik lista kellhet bármikor
- mit kell csinálni, és milyen gyakran?
    - csak akkor fog menni a "magasabb szintű" gondolkozás, ha az alacsony szintet tényleg a rendszerre bízhatod
    - ezért (megint csak) HETI REVIEW!
    - a cél elérni ezt az állapotot: “I absolutely know right now everything I'm not doing but could be doing if I decided to.”
    - legyél:
        - kitisztázva
            - minden in-be, ami elmaradt az utolsó audit óta
            - aztán üríteni az in-t
            - és a fejedet is, hogy minden bekerüljön a rendszerbe
        - aktuális
            - a következő akcióid
            - az elmúlt és jövőbeli naptár bejegyzéseid
            - várólista
            - projektekhez kapcsolódó listák és cuccok
            - checklist-ek, ha valamihez úgy látod, hogy érdemes
        - kreatív
            - ha eddig eljutsz, akkor ez már nem nagy munka
            - a munka a zavaró tényezők és az akadályok eltüntetése, hogy a természetes kreativitásunk szabadon folyhasson
            - itt érdemes átnézni az egyszer/talán listát, levenni róla, adni hozzá
    - ajánlott a péntek reggelente 2-2 óra
        - de mindenki szabja testre
        - lényeg, hogy kvázi rituálé legyen belőle
    - ez leginkább csak a földszint/1-es horizonton működik
        - a magasabb szinteket időnként elő kell venni
        - ez mindenkinél egyedi (és nyilván ritkább), de fontos!
        - az egész GTD célja, hogy a 0/1 szintet annyira rendbe tegye, hogy egyáltalán eljuss a 2-re és feljebb :)

        In order to understand the world, one has to turn away from it on occasion.  -- Albert Camus


<br />















## Cselekvés

5. "beavatkozunk" és ténylegesen csinálunk is valamit
    - ha az első négy bárhol elhal, akkor nem ott és nem úgy fogunk beavatkozni, ahol és ahogy kellene
    - de ha nem, akkor is intuitív lesz, hogy mikor mit választunk
        - és továbbra is lesz egy valag dolog, amit épp _nem_ csinálunk az által, hogy azt az egy választott valamit csináljuk

        "There is always more to do than you can do, and you can do only one thing at a time. The key is to feel as good about what you're not doing as about what you are doing at that moment."

    - de a rendszer miatt remélhetőleg már nem csak "remélni" fogjuk, hogy jól választottunk, hanem "bízunk" is benne
    - rendszerek, ami segíthetnek a "pillanat hevében" dönteni:
        1. kontextus --> idő --> energia --> prioritás
            - most munkában vagyok szóval valami olyan kell, vagy épp nincs kéznél valami
            - csak 5 percem van vagy 5 órám
            - hulla vagyok vagy most kezdek frissen
            - és ha ez a három alapján leszűrtük a lehetséges opciókat, akkor a maradékból már prioritás szerint
        2. a 6 horizontos nézőpont (különböző távlatok)
            - földszint: aktuális tennivalók
            - 1. szint: aktuális projektek
            - 2. szint: területek és felelősségek
                - ezeknek soha nincs "vége", ezek szülik a mindenkori aktuális projektjeinket
            - 3. szint: célok, 1-2 éven belül mi lesz/legyen
            - 4. szint: vízió, 3-5 éven belül mi lesz/legyen (ezek nyilván elég önkényes határok)
            - 5. szint: a "big picture", mi az életcélom, mik az elveim...

        "Minute-to-minute and day-to-day you don't have time to think. You need to have already thought."

A négyes/hármas/hatos modell igazából lentről felfelé hierarchikus
- a négyes a pillanatra vonatkozik
- a hármas a napi
- a hatos pedig úgy általában a munkádra

Ha context szerint vannak a next action listák is szortírozva, az nem csak a váratlan idők jobb kihasználásában segít, de arra is jobban rákényszerít, hogy tényleg meglegyen az a next action!

Nem csak hely vagy eszköz mentén érdemes szétszedni
- pl. ideiglenes utazás előtti lista
- kreatív írás lista (ami habár pc-nél, de más mindset)

A hármas: tervezett munka, interruptok, es a munka tervezése
- világos mind a három, kb. józan paraszti ész
- de sokan hajlamosak az interruptok miatt hanyagolni a másik kettőt
- de pont attól lesznek az "interruptok" követhetőek, mert amúgy rendben vagyunk, és pontosan tudjuk azt is, hogy mit nem csinálunk

A hatos pedig ugye a horizontos
- lehet alulról es felülről is nézni
- es habar felülről lenne logikus (mert az határozza meg az alsóbb szinteket, pl. minek pöcsöljek egy bizonyos melóval, ha aztán kiderül, h mondjuk nem is azt a melót akarom)
- de amíg az also rétegek nincsenek irányítás alatt, így lenne a legnehezebb
- ha viszont alulról megyünk felfelé, akkor kitisztulhatunk annyira, h újra tudjuk esetleg értékelni a magasabb szinteket is
- ha van egy ilyen fasza low level módszered, akkor az működni fog később is, bármire is fordítod
- ellenben ha nagyon frankón kiszuszakolod a fő célod, de nem tudod konkrétan végrehajtani, akkor mi is volt az értelme?

"If your boat is sinking, you really don't care in which direction it's pointed!"


<br />

































































## Projekttervezés

- ez igazából a "természetes" tervezési modell, amit az agyunk amúgy is használ
    - csak nem tudatosan, ezért nem is tudunk róla
- az öt lépés:
    1. definiáljuk a célt és az alapelveket
        - ez a projekt _miértje_
        - ha nincs cél, az sem tudhatjuk, hogy mikor vagyunk ott
        - motivál, fókuszál, opciókat teremt, ...
        - az alapelvek pedig meghatározzák, hogy milyen "elfogadható" úton juthatunk odáig
        - kb. "milyen feltételek mellett kapna a csapat szabad kezet?"
    2. elképzeljük az eredményt
        - ez is hasonló a célhoz, de inkább a "mit?", nem a "miért?"
        - vizualizálunk, elképzeljük, szinte érezzük, hogy már ott vagyunk
        - a fókusz a tudatalattinkat is arra serkenti, hogy "jó ötleteket" generáljon, és úgy általában arrafelé lökdössön minket, hogy a képből valóság legyen
        - abban is segít az elképzelés, ahol tényleg csak képzeled (mert nincs vele korábbi tapasztalatod)

        "I always wanted to be somebody. I should have been more specific."  -- Lily Tomlin

    3. ötletelünk
        - most jöhet a _hogyan?_
        - ha megvan a szakadék a hol vagy és a hol akarsz lenni között, akkor az agyad automatikusan hozakodik majd elő az ötletekkel
        - de ezek elég random sorban lesznek
        - kicsik, nagyok, jók, rosszak
        - sima lista vagy "brain map", csak kerüljön rögzítésre
        - ha kiengedjük őket (és nem próbáljuk fejben tartani, ezzel bekorlátozva), akkor eleve több ötletünk lesz
        - és a több ötletben nagyobb eséllyel lesz több jó is
        - alapelvek
            - csak semmi ítélet, kritika, "belekötés"
            - mennyiség > minőség (végre egyszer)
            - elemzést és rendszerezést a háttérbe!
    4. rendszerezzük az ötleteinket
        - most jöhet az analitikus gondolkozás, a sorrend, a struktúra
        - Gantt-féle függőségek, alpontok, komponensek, prioritások, stb.
    5. megállapítjuk a következő teendőt
        - és végül hogy ültessük ezt át a valóságba
        - a tapasztalatok szerint a projektek objektív listázása és mindnél a következő akciók karban tartása adja a 90%-át annak, amit az emberek a köznyelvben "projekt menedzsmentnek" hívnak
        - emellett teszteli az eddigi 4 lépést is, mert ha _nem_ tudod megválaszolni, hogy mi legyen az első lépés, akkor baj van

- annak ellenére, hogy ez a természetes, nem ez az általános
    - úgyhogy kontrasztnak szembeállítjuk az általánossal
    - amivel gyakran találkozni szokott a konzultációi során
    - itt pedig az a kulcsszó, hogy "kinek van egy JÓ ötlete?"
        - ez pedig már a folyamat végén kellene, hogy előjöjjön csak
        - célok, elképzelés, ötletelés (jó ÉS rossz), rendszerezés
        - és majd ezután esetleg lesz annyi rálátásunk, hogy megkülönböztethessük a jó ötleteket a többitől
- egy másik ellenpélda a reaktív tervezés
    - amikor csak nekiesünk
    - és ha már kezd összeomlani minden és jön a határidő, akkor "hű, tervezzünk"
    - amikor ez is beborul, akkor "ötleteljünk"
    - ha ez is beborul, akkor hívnak tanácsadót
    - aki pedig a természetes módszernek megfelelően valószínűleg azt fogja először megkérdezni, hogy "éés mi is a cél?"
    - amit eddig talán ők maguk sem válaszoltak meg

- akkor vagyunk kész, ha már nem motoszkál!
    - projektje válogatja, hogy mennyire kell részletesnek lenni
    - 80%-nál valszeg csak a végcél és a következő lépés elég
    - 15%-nál már jól jöhet az ötletelés + némi jegyzet
    - a maradék 5% igényli a teljes palettát
- ha valaha elakadás van, szabad visszafelé elindulni a listán
    - ha nincs meg a következő lépés, jobban kell rendezni az ötleteket
    - ha nincs elég ötlet, hogy összeálljon a kép, többet kell ötletelni
    - ha az nem akar menni, akkor vissza kell térni a tiszta eredmény vízióra, hogy a tudatalattink gyárthassa az ötleteket
    - ha a vízió sem tiszta, akkor pedig vissza az elejére: miért is csináljuk mi ezt?
- ha nem "zavarodott", hanem "eseménytelen" az elakadás, akkor meg odafelé kell pofozgatni az embereket a lépcsőkön
- és igazából ennyi.
- elméletben (magas szinten!) mindent tudunk, de ettől még a gyakorlatba ültetés lehet macerás
    - úgyhogy a második részben az implementációra gyúrunk rá, jó adag részlettel kiegészítve

10. fejezet -- Projekt menedzsment

- horizontális vs. vertikális gondolkodás
    - horizontális = az előző 5 lépéses móka
        - gyors context váltások innen oda, hogy menjenek a hétköznapok
    - vertikális = a különböző horizontok összehangolása
        - kreatív energiák, ötletelés, ilyesmi
        - ezért vesszük ide a projekttervezést is
- sokszor elég csak a következő akció meghatározása
    - de ha az után is motoszkál a projekt
    - vagy csak úgy jönnek a hasznos, kapcsolódó ötletek
    - akkor érdemes ilyen "informális" tervezési köröket tartani
- fontos a jó felszerelés (akár toll/papír, akár digitális)
    - hogy soha ne vesszen el semmi
    - hogy soha ne legyen kifogás, hogy nincs mire feljegyezni az ötleteket
        - az ellenállás akár magukat az ötleteket is meg tudja gátolni
- illetve megint felmerül az általános iktatási rendszer fontossága is

    "If you don't have a good system for storing bad ideas, you probably don't have one for filing good ones, either."

    - már ez önmagában segít úgy érezni, hogy átlátunk egy projektet

13. fejezet -- A kimenetelre koncentrálás ereje

- duális hozzáállás
    - mit akarok
    - hogy legyen belőle valóság
- szóval "csak" ki kell találni, aztán meg kell csinálni
- a kihívás ott van, hogy összeházasítsuk a magas szintű, idealisztikus eredményt az alacsony szintű, hétköznapi melóval

    "An idealist believes that the short run doesn't count. A cynic believes the long run doesn't matter. A realist believes that what is done or left undone in the short run determines the long run."  -- Sydney J. Harris

- szervezeti szinten a meeting/e-mail páros fogja le leginkább az energiákat
    - ahol nincs meg egy tiszta végcél (és ugye az előzőből a következő akció kijelölése)

Your work is to discover your work and then with all your heart to give yourself to it.  -- Buddha

<br />





















## Tudományos alátámasztás

Itt kb. az eredeti könyvnek már vége, de az első megjelenése óta volt egy csomó érdekes kognitív és szociális kutatás, ami szépen alátámasztja a benne tárgyalt elveket.

A **pozitív pszichológia** arra nyit, hogy ne csak a negatívumokra figyeljünk már mindig.
A boldogság, a mentális jólét, az élet értelme, és egyéb apróságok is megérnének egy misét.
Szerencsére ezekre is egyre több a "formális" tananyag, és a GTD is besegíthet.
Itt sem "csak" `TODO` listák vannak ugye, és a mentális tisztaság, a helyes priorizálás, a boldogság, a siker, stb. itt is célok -- és következmények.

Az **elosztott tudat** területe egy külső agy értékét hirdeti.
Jelmondata, hogy "Az agyad az ötletekre kitalálására való, nem a tárolásukra".
És ha nem kell emlékezni, akkor sokkal könnyebben fog menni a gondolkozás -- mert arra való.

A **kognitív terhelés** témakörében kutatások igazolták, hogy a "befejezetlen" szálak tényleg ide tartoznak.
És jó hír, hogy nem is csak akkor tűnnek el, ha készen lesznek; már akkor is, ha egy megbízható rendszerbe kerülnek.

A **flow elmélet** esetében szintén nagyon hasonló a cél, és kb. mindenben kompatibilis.
A GTD tulajdonképpen csak alacsonyabb szinten segíti elő az ott leírt elveket.

Az **ön-vezetés elmélet** három ága is mind kapcsolódik valahogy.
A saját viselkedésünk irányítása megfeleltethető a rendszeres emlékeztetőknek; a természetes adottságaink kihasználása lehet mondjuk a kis idők kitöltésével apró "győzelmek" bezsákolása;
a pozitív gondolkodást pedig kipipálja a cél vizualizálás és lépésekre bontás (amiket már "felérünk ésszel").

Az **implementációs szándékok** arra alapoznak, hogy ha előre elhatározod, hogy mikor és mit fogsz tenni egy bizonyos cél érdekében, akkor az adott pillanatban meg is lesz rá az erőd és a kapacitásod.Ez pedig azért jó, mert nem kell az -- igencsak korlátozott mennyiségű -- akaraterődből "költeni rá".
A GTD "szoros" rendszere ehhez megint eléggé jól kapcsolódik.

Végül a **Pszichológiai Erőforrás** (PsyCap) gyűjtőnév az önállóság, az optimizmus, a reményteliség (itt: mi a cél, és milyen utakon juthatsz oda), és az ellenállóság együttese.
Gondolom senki nem lepődik meg, ha azt mondom: a GTD mindet támogatja:

- önálló leszel, mert mindig tudod, hogy mik a felelősségeid, és hogy mit tehetsz az érdekükben;
- optimista, mert arra nevel, hogy "megy ez, ha viszed", ami miatt több és nagyobb dolgokat mersz majd vállalni;
- reményteli, mert beazonosítod a céljaidat, és több potenciális utat is, ami miatt nehezebben fogsz elakadni; és
- ellenálló, mert az előre nem látott -- vagy akár előre nem látható -- nehézségekben is stabilitást ad, és segít megőrizni a hidegvéred.


<br />

























## Mesterré válás

A GTD eléggé olyan, mint egy hangszer vagy egy sport: nincs "vége", egy életen át tökéletesítgethető művészet.
Cserébe viszont az egész elsajátítása nagyobb eredményhez vezet, mint a részeinek összege.
Jó példa a autó vezetés, ahol először a kormány, a váltás és az index is külön-külön figyelmet igényelnek, de idővel már csak arra figyelsz, hogy hova mész.

Itt is kezdhetünk hasonlóan az **alapokkal**.
Egyesével figyelünk a begyűjtése, a következő lépések meghatározására, a várólistákra, a személyenkénti tennivaló listákra, egy átlátható és gyors referencia rendszerre, a lecsupaszított naptárra, és a heti átnézésre.
Minddel könnyen el lehet csúszni, még ha magukban nem is nagy dolgok, de -- pont mivel nem nagy dolgok -- visszamászni is ugyanolyan könnyű!
Akár évekig is eltarthat, mire minden rutin szintre süllyed, viszont ha megvan, akkor stabil lesz az óráról-órára, napról-napra szint.

**Haladóként** már inkább a hétről-hétre, vagy hónapról-hónapra szint a cél.
Egyre magasabb horizontos gondolkodás és rend lesz jellemző, illetve az akcióink mellett már a projektek és a területek is rendben lesznek.
Ekkorra már jellemzően testre szabtuk és a saját életmódunkba integráltuk a módszert bizonyos mértékben.
Jó jel az is, hogy ha valami váratlan jön, az nem hogy kilökne a rendszeredből, hanem pont hogy ott keresünk "menedéket".

**Mesterként** pedig -- a vezetéshez hasonlóan -- már pont nem a rendszer van a középpontban.
A felszabaduló energiákat pedig használhatjuk az érdeklődéseink és kapcsolataink elmélyítésére, vagy a külső agyunkkal hozzáadott értéket teremthetünk.
A letisztult rendben olyan összefüggéseket láthatunk meg, amiket amúgy nem, és az életünk területeinek váratlan vegyítéséből gyakran hasznot húzhatunk.

<br />




















## Összefoglalás