---
layout: post
title: Robert B. Cialdini - Hatás
pages: 320
date: 2021-01-30 00:01
excerpt: >
---

[](https://www.goodreads.com/book/show/28815.Influence){:target="_blank"}




## Intro

- kísérleti szociális pszichológia... de szép terület
    - magyarán: azt kutatta, hogy mitől mondanak igen-t az emberek
- az egyetemi berkeken felül mindenféle "beleegyezési specialistát" vizsgál éles körülmények között
    - ez szintén milyen szép összefoglaló név a marketingesekre, az eladási ügynökökre, a adománygyűjtőkre, HR-esekre, stb.
    - mondhatni beépül, hogy belső információkkal erősíthesse a tisztán akadémiai ismereteit
- már az elején lefekteti a hat alapelvet, amit a technikák legnagyobb közös osztójaként talált:
    - reciprocation, consistency, social proof, authority, liking, and scarcity
    - kölcsönösség, következetesség, társadalmi visszaigazolás, kedvelés, tekintély, és ritkaság

<br>



























## A befolyásolás fegyverei

- állandóan a "katt-pörr" hangutánzás az automatikus válaszainkra, mint ahogy egy magnókazettát bekapcsolnánk, és már indítja is a felvételt



- rengeteg öntudatlan, berögzült, automatikus rutinunk van -- mint ahogy azt James Clear-nél is tárgyaltuk
    - ezek egy bonyolult civilizációban elengedhetetlenek, különben folyamatos lefagyásban élnénk
    - már az őskorban sem volt olyan ember, aki azt a rengeteg befelé ömlő információt minden egyes alkalommal, egyesével, friss szemmel újra elemezte volna -- hát még ma
    - szóval addig jogos, hogy vannak sztereotípiáink és előítéleteink
- ezeknek most a kiváltó ingereire figyelünk, amik (mint kísérletekkel sok viselkedési pszichológus belátta) hamisíthatók
    - képesek vagyunk teljesen oda NEM illő módon reagálni egy szituációra, ha az elején véletlen úgy ítéljük meg, hogy az a bizonyos reakciónk helyénvaló
    - ilyenkor igazából előbb megyünk bele valamibe, minthogy átgondoltuk volna
    - ezzel pedig sebezhetővé, manipulálhatóvá válunk
    - vagyis ez a könyv nem is csak arra jó, hogy mi meggyőzzünk másokat, hanem hogy megvédjük magunkat... kicsit "hatalom 48 törvénye" feeling ebből a szempontból
- plusz előny, hogy mivel a másik fél beépített reakcióit "használjuk", ezért eleve nem tűnünk manipulatívnak
    - hiszen mi csak bedobtunk egy kérést/felvetést, az ő dolga, hogy azt hogy ítélte meg
    - mi mindössze figyeltünk, hogy **hogyan** dobjuk be azt a kérést, hogy a megítélése várhatóan pozitívabb legyen
- egy kvázi "nulladik" szabály itt a kontraszt
    - a forró után a langyos hidegnek fog tűnni... a hideg után pedig forrónak
    - ez tetszőleges területen (ár, rossz hír) alkalmazható

<br>



























## 1. Kölcsönösség

- az emberi civilizációknak nagy haszna van abból, ha az adás nem csak egyirányú
    - ha tudjuk, hogy a másik viszonozni fogja, akkor igazából nem veszik el, ezért könnyebb megosztani, ha nekünk épp nem kell valami
    - kereskedelem, munkamegosztás, szakmai specializáció, segélynyújtás...
- ezért gondolhatjuk, hogy minden társadalom egyik alapköve, hogy a viszonzást beleverje mindenki fejébe
    - csak így viszont ugye kihasználható lesz
- még az alapvető vonzalomnál is sokkal erősebb
    - normális esetben egyenesen arányos a nagylelkűségünk azzal, hogy mennyire szimpatizálunk a másik féllel
    - de ha úgy érezzük, hogy tartozunk, akkor a szimpátia egyáltalán nem számít
- példák:
    - Krisna adománygyűjtés
    - politikai szívességek oda-vissza szavazásoknál,
    - lobbizás (és annak szükséges korlátai, pont a kölcsönösség meglepő ereje miatt!)
    - ingyenes minták / kóstolók
    - "meghívhatlak egy italra"...
- a durva, hogy ez még akkor is működik, ha az eredeti szívesség *kéretlen*
- és a viszonzás sokszor aránytalanul nagyobb/drágább
    - a társadalmi norma arra késztet, hogy kellemetlenül érezzük magunkat, ha tartozunk
    - ezt pedig néha akkor is meg akarjuk szüntetni, ha az "ár" épp értelmetlenül magas
- a viszonzási "kötelezettségből" következik az is, hogy ha a másik fél kompromisszumot köt, akkor mi is úgy érezzük majd, hogy nekünk is egy kompromisszum felé kell hajlanunk
    - ez pedig ugye újra nagyszerűen kihasználható, ha először egy szándékosan túlzó kéréssel fordulnak felénk, amit aztán "lejjebb adnak"
    - és a lejjebb adás nem is kell, hogy objektíven kicsi legyen! csak *kisebb*, mint az pofátlanul nagy eredeti.
        - persze vannak határok, de az elv akkor is áll
    - kapcsolódik a nulladik kontrasztos szabályhoz
- a legegyszerűbben úgy küzdhetünk ellene, ha felismerjük
    - a tudatalatti, társadalmi nyomás csak a **szívességek** viszonzását írja elő, a trükkök és beugratások viszonzását nem
    - szóval ha felismerjük, hogy az aktuális "szívesség" csak egy trükk része, akkor nyugodt lelkiismerettel utasíthatjuk vissza

<br>



























## 2. Következetesség

- mindannyiunkban ott a kimondatlan vágy, hogy következetes legyünk
    - vagy legalábbis a külvilág számára következetesnek **tűnjünk**
    - és ez sokszor fontosabb, mint hogy igazunk legyen
- ha meghozunk egy döntést, akkor utána az addigi kételyeink hajlamosak csak úgy szétfoszlani
    - vacillálunk, hogy melyik terméket vegyünk, melyik romantikus kapcsolatot válasszuk, melyik lóra tegyünk a lovin...
    - és amint megvan, máris sokkal biztosabbnak érezzük magunkat
    - mert ha már a döntésünk valamit mutat, akkor az érzéseink és a hozzáállásunk is azt kell, hogy mutassa
    - ha már egyszer kiálltunk valami mellett, akkor most már ki kell tartanunk
        - nehogy úgy tűnjön, hogy meggondoltuk magunkat, hiszen az azt jelentené, hogy tévedtünk!
- a vak következetesség sokszor hasznos
    - csökkenti a mentális terhet, nem kell mindig újraértelmezni a szituációt
    - de időnként arra is rávehet, hogy a saját érdekeinkkel szöges ellentétben viselkedjünk
        - amikor lusták vagyunk gondolkozni, vagy csak vonakodunk szembenézni azzal, amire a gondolkozásunk valószínűleg vezetne
    - ilyenkor nem szabad félni "következetlennek" tűnni
        - erről írt Ralph Waldo Emerson is az Önbizalom című esszéjében "együgyű konzisztencia" (vagy "bolond következetesség") néven
- ezt persze megint lesz, aki kihasználná
    - ha valami kis kezdeti dologba belemegyünk, akkor azzal már könnyebben rántanak tovább
        - kb. Szokrátészi vitamódszer, ahol apró lépésenként vezetnek el oda, ahova egyből soha nem mentünk volna
    - vedd meg azt a játékot **is**, amiből direkt nem eleget gyártottunk karácsonyra, hiszen már megígérted a gyereknek
    - adakozz az XY szervezetnek, hiszen már belemondtad a telefonba, hogy "jól vagy és minden rendben"
    - menj bele egy "akciós" üzletbe, ami mellett aztán akkor is kitartasz majd, amikor kiderül, hogy valami miatt mégsem lehet akciós
- itt is felmerül az írott kijelentések hatása
    - amit leírunk, azt utána elhisszük magunkról
    - ha ez a tetejébe a külvilág szeme elé is kerül, akkor már két oldalról érezzük majd a nyomást, hogy felérjünk a leírtakhoz
- illetve hogy amihez nehezen jutunk hozzá, azt utána jobban is fogjuk értékelni
    - a kegyetlen törzsi beavatási ceremóniáknak nem szadista, hogy csoport-érdekű a motivációja
- a tanulság: a legkisebb dologra is nagyon megfontoltan mondjunk igent, nehogy csak egy lépcsőfok legyen
    - úgy küzdhetünk ellene, ha a másik fél szemére olvassuk, hogy épp mit csinál
- másik tanulság: új információk függvényében mindig legyünk hajlandóak felülvizsgálni a korábbi döntéseinket
    - hallgassunk a gyomrunkra/szívünkre/akárminkre, miután feltesszük magunknak a kérdést: "a végső körülmények fényében is belementem volna az elején?"

<br>



























## 3. Társadalmi visszaigazolás

- avagy: ha sok másik ember úgy tesz, akkor nyilván nekünk is úgy kell tennünk
    - ha a vicces sorozat alatt ott a mű-röhögés, akkor mi is nagyobb eséllyel (és hosszabban) nevetünk
        - annak ellenére, hogy tudjuk, hogy hamis
    - ha egy borravalós üvegben vagy adománygyűjtő kosárban eleve van egy pár papírpénz, akkor mások is könnyebben tesznek bele
    - kevés a kezdeményező ember, de az imitátor sok
- az üzenet annál erősebb, minél több példát látunk
    - ugye együnk mi is szart, hiszen több milliárd légy nem tévedhet!
- durva példák:
    - világvége kultusz, akik a megszégyenüléskor csak még erősebb hitre váltottak
    - gyilkosság szemtanúk, akik semmit nem tettek, mert más sem tett semmit
    - ha mindenki csak a többiek viselkedésére alapoz, az ilyen vak-vezet-világtalant helyzetekhez vezethetnek
- akkor a legerősebb ez a hatás, ha kétségben vagyunk, és olyankor a hozzánk amúgy leghasonlóbbak viselkedését tekintjük mintának
- ha valaki direkt próbálja meghamisítani a látszólagos "közvéleményt", ott elég figyelni
    - ezek általában elég nyilvánvalók (mű háttér-röhögés, színészek a reklámokban, stb.)
    - ilyenkor csak kapcsoljuk ki az autopilótánkat, gondolkozzunk logikusan (a sugallt egyvéléménytől függetlenül), és nem lesz baj
- az ilyen vak-vezet-világtalant féle véletlen katasztrofális helyzetek elkerülése végett pedig soha ne hagyatkozzunk vakon a tömeg "bölcsességére"
    - időnként nézzünk körül, erősítsük meg a közvéleményt a saját érzékeinkkel és ítéletünkkel is

<br>



























## 4. Kedvelés

- az talán nem meglepő, hogy könnyebben igent mondunk annak, akit kedvelünk
    - viszont sajnos ezt a jelenséget is könnyen kihasználhatják vadidegenek
    - baráti ajánlások, barátok házában rendezett eladások
        - itt igazából nem az árusnak, hanem a barátunk "szellemének" adjuk be a derekunkat
- persze ha nincs már létező barátság, amit kihasználhatnak, akkor nyiván magukat próbálják először megkedveltetni
    1. fizikailag vonzóak (ami szavazások, álláskeresések, és bírósági ügyekben is tudatalatti torzítást váltott ki)
    2. hasonlóság (öltözködés, érdeklődési kör, származás, kor, vallás, politikai nézetek, stílus, stb.)
    3. dícséretek/bókok (ami akár akkor is működnek, ha hátsó szándékot sejtünk mögöttük; sőt, még akkor is, ha konkrétan nem is jogosak)
    4. "csapatszellem" (megpróbálják úgy beállítani, hogy egy oldalon vagyunk, ők a csapattársaink, csak segíteni próbálnak, a mi érdekeinket tartják szem előtt, stb.)
    5. asszociáció (ahogy haragszunk a rossz hírek hozójára, úgy kedveljük meg a jó hírek hozóját)
        - celebek adják a nevüket valamihez, csini lányok, öltöny/nyakkendő/menő karóra, kaja...
        - mind tudatalatti hatások, hogy valamit pozitívabban ítéljünk meg
- megelőzni úgysem fogjuk tudni, hiszen rengeteg irányból érkezhet a "támadás"
    - inkább figyeljük meg magunkat, *miután* elérte a hatását
    - ha bizonyos körülmények között azt vesszük észre, hogy jobban kedveljük a másik felet, mint azt a szituáció normál esetben magyarázná, akkor szólaljon meg a vészcsengő
        - minden döntés előtt kérdezzük meg magunktól, hogy az eladóval kialakult viszony normális keretek között mozog-e

<br>



























## 5. Tekintély

- a könyv egy brutál, elektrosokkos kísérlettel szemlélteti, hogy milyen mélyen képesek vagyunk alávetni magunkat mások akaratának, ha feljebbvalónak ítéljük őket valamiféle tekintély ranglétrán
    - a már megszokott automatikus válasz ("katt-pörr" :D), ami miatt át sem gondoljuk, hogy mi magunktól nem így cselekednénk
    - hétköznapi józan ésszel is simán elkaphatnánk az ilyeneket, de egyáltalán nem gondolunk bele, mert "egy feljebbvaló szóllott vala"
- és ami még veszélyesebb: a tekintély **látszata** is elég, nem kell igazi tekintély
    - ha valakin fehér laborköpeny és sztetoszkóp van, az biztosan orvos, ezért bármi egészségüggyel kapcsolatosat mond is, az onnantól kőbe van vésve...
    - csodálkozunk, ha lesz, aki ezt kihasználná?
- a tekintély látványos formái: címek, ruhák, kellékek
- hogyan álljunk ellen
    - a szokásos tanács továbbra is él: tudatosítsuk magunkban a szituációt, figyeljünk
    - két kérdés segíthet:
        1. ez a tekintélyes figura valóban szakértő abban, amiről épp szó van?
            - ezzel könnyen felismerhetjük az automatikus, de amúgy teljesen értelmetlen behódolásunkat
        2. mekkora őszinteségre számíthatnánk ettől a bizonyos szakértőtől egy ilyen szituációban?
            - érdekében állhat-e, hogy hazudjon nekünk

<br>



























## 6. Ritkaság

- ha valami ritka (vagy legalábbis ritkának tűnik), az egyből kapósabb is lesz
    - és ezen belül is sokkal érzékenyebbek vagyunk arra, ha valamit elveszthetünk, vagy valamiből kimaradhatunk
- biztos vagyok benne, hogy mindannyian tisztában vagyunk a vonatkozó stratégiákkal
    - abból a termékből már csak X db van
    - az akció csak Y napig érvényes
    - soha vissza nem térő alkalom... gyorsan, amíg még lehet... stb.
- ha valami korlátozza az eddig szabadságunkat (például hogy eddig *választhattuk volna* azt a fazekat, ha akartuk volna, de most már csak egy utolsó darab van, és arra is sorban állnak), akkor azt jobban fogjuk akarni
    - szinte függetlenül attól, hogy addig akartuk-e egyáltalán
- sőt, nem csak jobban akarjuk majd, de jobbnak is fogjuk tekinteni (bármiről is legyen szó)
    - jobban akarjuk, amit a ritkasága váltott ki, de tudat alatt, ezért valahogy saját magunknak is meg kell tudnunk magyarázni, hogy miért is akarjuk jobban
- ezért is vigyázzunk a tiltásokra és a cenzúrára -- sokkal inkább az ellenkező hatást váltjuk majd ki vele
- a frissensült ritkaság fájdalmasabban érint minket, mint ha valami mindig is ritka lett volna
- a logikus átgondolás persze itt is segíteni küzdeni ellene
    - de a hirtelen (gyakran mesterséges) nyomás miatt ez nehéz lesz, mert olyankor pont érzelmileg fogunk reagálni
    - amit tehetünk, az az, hogy erre a felfokozott, sürgetős idegállapotra gyanakodunk
    - ha így felspannolva találjuk magunkat, akkor a következő kérdés segít rendet tenni a fejünkben: **miért** akarjuk azt a valamit?
        - ha birtokolni (pl. társadalmi státusz vagy vesrsenyhelyzet miatt), akkor minden oké, pont ezért érezhetjifk magunkat ilyen idegesen
        - ha viszont **használni** (enni, inni, nézni, vezetni, stb.), akkor ez egy nagyon rossz jel, és érdemes behúzni a féket
            - és mivel én státuszért soha semmit nem veszik, ezért ilyenkor az szokott lebegni a fejemben: "Ha sürgősen kell a válasz, akkor nem."

<br>



























## Végszó

- a modern élet rengeteg döntéséhez igenis hasznosak ezek az automatikus katt-pörr reackiók, hogy ne égjen le az agyunk
- azért ezt a hat témát tárgyaltuk, mert ezek a leggyakoribb (és normál körülmények között a legmegbízhatóbb) jelzések, amiket egy komplex döntési helyzet leegyszerűsítésére használni szoktunk
    - úgy vagyunk vele, hogy amikor stresszesek, bizonytalanok, figyelmetlenek, vagy fáradtak vagyunk, akkor egy-egy jelre is bőven elég figyelni
    - viszont, mint láttuk, ezek önmagukban sokszor elég mély szarba is keverhetnek
- próbáljunk hát figyelni a szekciókban megfogalmazott tanácsok szerint
- amíg igaz, tényeken alapuló befolyásról van szó (és józanul gondolkozunk), az itt elhangzott alapelvek mindenkinek hasznára lehetnek
- ha pedig hamis "beetetéssel" találkozunk, szólaljunk fel ellene
    - és nem egy két ránksózott termék vagy kellemetlen interakció miatt
    - hanem mert az ilyen csalók a világ könnyebb navigálásához szükséges mentális modellünkbe próbálnak belepiszkálni