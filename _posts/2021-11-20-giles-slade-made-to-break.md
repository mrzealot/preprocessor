---
layout: post
title: Giles Slade - Made to Break
cover: madetobreak
tags: [minimalizmus]
pages: 330
date: 2021-11-20 00:01
excerpt: >
    TODO
---

Az esszencializmusból egy kicsit anyagibb minimalizmusba fordulva, a héten a *tervezett elavulás* témakörét szeretném egy kicsit boncolgatni.
Ehhez pedig Giles Slade kanadai társadalomkritikus [Made to Break](https://www.goodreads.com/book/show/445551.Made_to_Break){:target="_blank"} (magyarul kb. "Azért készült, hogy elromoljon") című könyvét hívjuk segítségül, ami az amerikai történelem mérföldkövein keresztül követi végig a tervezett elavulás útját.
Megjegyzem amúgy: ahogy haladunk, úgy hígul a szövegben a tervezett elavulás fókusza egy általánosabb történelemkönyvvé.
Ennek ellenére azért nagyon érdekes korképet (és *kórképet*) fest -- gyakorlatilag olvastatja magát.
De mondjuk úgy, hogy szigorúan önfejlesztési és/vagy minimalizmus tanulmányozási szemszögből az alábbi összefoglaló bőven elég lesz.

A legtömörebben pedig úgy foglalhatjuk össze a helyzetet, hogy sajnos teljesen a fogyasztói társadalmi modell markába kerültünk, és elég szarul állunk.
Rengeteg működő, csak "elavult" termék megy a szemétbe -- és a környezeti szennyezésen keresztül az ivóvizeinkbe.
A modern világ hulladékát sokszor a fejlődő világra sózzuk, de nyilván ez is csak egy ideiglenes stratégia.
És még erre is annyira ráfekszünk, hogy a tárolási gondokon felül már konkrétan *szállítási gondok* akadnak.

A háttérben a tervezett elavulás bújik meg, először még ártatlannak tűnő, majd egyre nyíltabban erkölcstelen megnyilvánulásaival:

1. [Technológiai elavulás](#tech) -- korábban még könnyebben rá lehetett fogni a technológiai fejlődésre, hiszen ki akarná bekurblizni a kocsiját, amikor már elektromos indítómotorral szereltet is vásárolhat;
    
2. [Pszichológiai elavulás](#psych) -- aztán jöhetett a "divat" általi termék elavulás, ahol már az új modell vonzása is elég volt, még ha nem is történt közben technológiai áttörés; végül pedig

3. [Minőségi elavulás](#quality) -- ahol odáig fajultunk, hogy javíthatatlan komponensek és/vagy szarabb minőségű alapanyagok használatával szándékosan csökkentjük a termékek hasznos élettartamát, mert a vevőknek akkor majd még gyakrabban kell újat beszerezniük.

Vagyis a profit etikátlan hajhászása közben (az emberiséget ismerve talán nem is annyira meglepő módon) már nem arra használjuk a technológiai újításokat, hogy jobb termékeket gyártsunk, hanem arra, hogy jobban szabályozhassuk és előre tervezhessük a meghibásodásukat -- ami "optimális" esetben pont a garancia lejárta után 2 héttel történik.
Egy ismert példa a GE és az [égők élettartama](https://www.youtube.com/watch?v=j5v8D-alAKE){:target="_blank"}.

A szerző szemléletes kontrasztba állítja, hogy melyik civilizáció mit hagy hátra az utókor számára: Egyiptomi piramisok kontra modern szemét hegyek...
De hogyan is jutottunk idáig?

<br>















## <a name="tech"></a>Technológiai elavulás

Ide tartozik majdnem minden iparág korai fázisa (közlekedésben maga az autó feltalálása, számítástechnológiában a kézi számológép, stb.) ami egy tényleges paradigmaváltáshoz vezet.
Lyukkártya olvasót is ugyanazért nem gyártunk már, mint amiért pattintott kő eszközöket: egyszerűen túlnőttünk azon a szinten.
Mondjuk úgy, hogy ez a "jóféle" elavulás -- bár itt sem árt tudni, hogy a régi változattal mi legyen utána!
A baj ott kezdődik, amikor a technológia eljut arra a szintre, ahol a termékek **eldobhatóságával** viszi végbe az áttörést. 

Ahogy a 20. század elején egyre hatékonyabbá vált a termelés, úgy lett egyre égetőbb a túltermelési válság.
És ezt persze miért úgy oldanánk meg, hogy nem termelünk annyit -- oldjuk meg úgy, hogy az egyre több terméket is tanuljuk meg elsózni valahogy!
Ehhez pedig visszajáró vevők és/vagy eldobható termékek kellenek!

Egy stratégia a márkaismeret és a csomagolás.
Egyre látványosabban és központibb helyre tették a cég nevét/logóját, hogy ezzel építsenek kapcsolatot a vevőkkel.
Ami pedig nem maradandó termék (például a kaja, amire nehéz logót tenni), arra kitalálták, hogy márkatudatosan csomagolják be.

Ez ma már furcsának tűnhet, de régebben eleve "kimérősen" lehetett a legtöbb dologhoz hozzájutni.
A csomagolás pont hogy meggátolta a tesztelést/válogatást (mint manapság mondjuk a zöldségeknél).
Cserébe viszont a márkán keresztül következetes minőségi garanciát nyújtottak, ezért az emberek fokozatosan hozzászoktak, és ma már szinte elképzelni sem tudnánk, hogy nincs.
Vagyis itt a technológiai újdonság leginkább a csomagoltság (és a vele járó minőségi garancia), nem is a termékek maguk.
A csomagolás viszont kuka...

Egy másik stratégia a higiéniai (és ennél fogva szinte kötelezően eldobható) termékekre való rászoktatás.
A férfiaknak ott voltak a borotvapengék, vagy (a gumigyártás előrehaladásával) az óvszerek.
A női célközönségnek (akiket kb. akkoriban kezdtek emberszámba nézni) pedig betétek, tamponok és zsebkendők, amik által már végre nem kellett minden rongyot tartalékolniuk.
Senki nem tagadja, hogy ezek szintlépések, de cserébe a szemetet is igencsak gyártják.

Itt persze nem az a lecke, hogy akkor ragadjunk meg egy adott korszakban és soha ne haladjunk sehova.
Annyi csak a baj az ilyen *jellegű* haladással, hogy párhuzamosan egyre inkább készítettek elő mindenkit az ismételt vásárláson felül a régi/elhasznált dolgok lelkiismeret-furdalás nélküli kukázására.
Egyre inkább szociálisan "ciki" lett a takarékosság vagy a gazdaságosság.
Ezen a mondaton például konkrétan felnevettem:

> 1921-ben a New York-i árusok megalapították a Nemzeti Jólét Bizottságot hogy megküzdjenek a takarékossággal.
> > In 1921 New York retailers launched the National Prosperity Committee to combat thrift.

Maximum hedonizmus, daráljuk csak a természetes erőforrásokat, sose halunk meg, teljes gőzzel előre!
Egy ilyen mentalitás pedig szépen előkészítette, hogy idővel már a technológiai újításokat sem követeljük meg az újra váltás előtt.


<br>



















## <a name="psych"></a>Pszichológiai elavulás

- főleg a kocsikon keresztül megfigyelhető, Ford vs. GM csata
    - Ford a régi értékeket képviselte, abszolút a tartósság mellett tette le a voksát (akár a profit kárára is)
    - és habár ez mérnöki, etikai (és környezetvédelmi) szempontból dicséretes, gazdaságilag sajnos mégis a bukásához vezetett
        - annyira ki akart tartani a változatlan, eredeti Model T mellett, hogy a hozzáállása a GM társadalmi Darwinizmusa és a folyamatos megújulása mellett egyre régimódibbnak (értsd, "cikinek" tűnt)
    - és itt nem is csak a technológiai újításokkal tették "idejemúlttá" a Fordokat, hanem stílusban/kényelemben
        - ami még hatékonyabbnak bizonyult, mert nem olyan nehéz, mint tényleges újítást létrehozni, viszont az emberek fantáziáját jobban megragadja
    - ezt a GM később már nem is csak arra használta, hogy a Ford ósdi legyen, hanem a színek bevezetésével évente a saját modelljeiket is ósdi-sították
        - Fordéknak sokáig tartott beadni a derekukat, de az üzleti életben maradás miatt muszáj volt, és így a tervezett, pszichológiai alapú (és mesterségesen gyorsított) elavulás lett az új mérce
            - szégyenérzet, ha lemaradnánk, és büszkeség, ha tartjuk a lépést
            - ez vezetett szépen a termékfüggőséghez, amit ma minden akkori elképzelést felülmúlva nyögünk
        - aki erősen érzi a modern párhuzamot az Apple évenkénti, menetrend szerinti iPhone "forradalmaival" (ami során a kamera arrébb kerül pár centit) az nincs egyedül...
- és ez aztán az autókról minden egyéb termék design-ját is megfertőzte
    - a működő és tartós de csúnya gépek/tárgyak már nem voltak elégségesek -- működő **és** szép gépek kellettek, még ha nem is voltak annyira tartósak
    - mert hát mire elromlanának, addigra úgyis változik a divat, és jöhet az új, nem?

    - "Most things are not designed for the needs of people, but for the needs of manufacturers to sell to people." -- Victor J. Papanek

## Nehéz idők

- a reklámügynökségek is ez a stratégia köré szerveződtek
    - J. George Frederick + Paul Mazur: "progresszív" elavulás, vagyis átvenni az autóipar mintáját egy teljes életmóddá, ami majd eltartja az amerikai gazdaságot
    - biológiai hasonlatok: mutáció, evolúció, "kreatív pusztítás"
    - “If what had fi led the consumer market yesterday could only be made obsolete today,” Mazur wrote wistfully, “that whole market would be again available tomorrow.”
- aztán beütött a nagy válság, ami alatt (a vevői oldalról legalábbis) kb. senki sem akart hallani erről a témáról -- mert szó szerint nem engedhették meg maguknak a pazarlást
    - de a háttérben, az eladói oldalon az elv mégis működött
    - azt a kevés költésre szánt dollárt még agresszívebb stratégiákkal próbálták megfogni
    - mondhatni, hogy egész iparágak irányítása a mérnökök kezéből a designer-ek kezébe vándorolt
- új szakma: fogyasztói mérnök (ami kb. egy mix a designer és a marketing specialista között)
    - "Consumer engineering does not end until we consume all we can make."
- egy próbálkozás a technokráciával, ahol a szakértők vették volna át a társadalom átszervezését is (hogy a profit motiváció helyett valahogy egyensúlyba hozzák a kínálatot a kereslettel), de ez sajnos rövid életűre sikeredett
    - nagy vonalakban: a hatalmasoknak nem nagyon volt érdeke ebbe az irányba mozdulni, a mérnökök pedig nem tudtak annyira hatni a népre, mint a politikusok és nagy üzleti személyiségek
- itt vetődik fel először, hogy konkrétan legyen törvény a tervezett elavulás
    - minden terméknek megvan az előre meghatározott élettartama, ami után be kell szolgáltatni (valamekkora arányú visszatérítésért cserébe) egy kormányzati szervhez, és aztán lehet menni venni egy újat, hadd pörögjön az ipar
- de ami inkább elharapózott, az a termékek minőségének szándékos lerontása
    - lásd főleg GE és az izzók esete

## Az 50-es és a 60-as évek

( - Brooks Stevens -> az 50-es években nagyon hangos hirdette, hogy ő találta fel a tervezett elavulás fogalmát (ami alatt ő a tetejébe kb. csak a pszichológiai formát értette, a death dating-et nem) )

- "Americans for the most part had been happy to participate in consumerism because they had a vested interest in believing what they had been told: that the wastefulness of planned obsolescence fueled a competitive research economy which guaranteed them a position on the cutting edge of technology." --> erre jött a Sputnik, és hirtelen arra ébredtek, hogy lehagyták őket technológiailag
    - erre VW Beetle import, ami egy filozófiai átállást is jelképezett

- George Nelson és Vance Packard kérdőjelezték meg a szeméttermelés etikáját a leghangosabban ebben az időben
    - előbbi mondjuk érdekes módon pont úgy fogalmazott, hogy még TÖBB elavulás kellene
    - hogy az új technológiákkal maga a rendszer avuljon el gyorsabban, ne csak lépésekben, lassan haladjunk (mert az termeli az igazi szemetet, a szándékosan inkrementális fejlődés)
- Packard viszont hagyományosabban ellenezte, és nagyban a fogyasztókat okolta a jelenségért, amit az üzleti világ nem nézett túl jó szemmel (ellenben a nép vitte, mint a cukrot)
    - itt kezdődik, hogy némi negatív közvélemény is kezd kialakulni a gyakorlat köré -- ellenkultúra
    - mérnökök vs. üzletemberek nézetütközése
        - az menedzseri oldalról mondjuk az logikus, hogy a tervezett élettartam egyáltalán legyen szempont, hogy kb. egyforma ideig éljenek a komponensek (hogy így ne pazaroljuk feleslegesen tartósabb alkatrészekre, ha a korábban befuccsoló társaik miatt úgyis az egész szerkentyűt ki kell majd hajítani)
        - ez persze már eleve nem veszi figyelembe a javíthatóságot, ezért rögtön be is kaphatja

- a baj csak az, hogy a reklámügynökségek egy zseniális keresztmanőverrel a fogyasztói kultúra elleni lázadást is fogyasztásba fullasztották
    - az évente "elavuló" amerikai autók helyett ott voltak az elvileg megbízhatóbb és hosszú életűbb import bogarak
    - viszont a divat eddig elég szürke és egyhangú volt (főleg férfi fronton), ahol meg ezen túl pont a mássággal lehetett közvetíteni, hogy nem értünk egyet az etikátlan pazarlással
        - és ezért elkezdtek annyi ruhát vásárolni, ami a maga pazarlása lett
    - és ezt a hatást sajnos a mai napig érezzük

- Theodore Levitt -- hagyatéka az a gondolat, hogy előbb-utóbb úgyis minden termék elavul, vagyis habár ezt nem kell/muszáj/etikus sürgetni, attól készülni még kellene rá
    - ökológiai vonzatok, stb.

<br>












## <a name="quality"></a>Minőségi elavulás

- Sarnoff vs. Armstrong, AM->FM rádió átállás
    - "From Sarnoff’s point of view, Armstrong had built a better dinosaur shortly before their extinction." --> S a TV-t akarta már tolni, ami technológiai elavulást jelentett volna a rádiók számára
- aztán meg a tranzisztorok és a nyomtatott áramkörök okozta miniatürizálás, ami miatt az elektronikai eszközök kb. javíthatatlanná váltak 
    - "It also involved consumers in the process of servicing their own radios, which encouraged a widespread awareness of radio issues among a self-educated consumer universe."
    - ezzel szemben a modern eszközök élettartamát az eredeti alkatrészek élettartama határozta meg, mert semmit nem igazán lehetett cserélgetni
    --> innentől él a "death dating" kifejezés is a tervezett elavulásra


## A háború, és az azutáni haladás

- selyem --> nylon
    - Japán export, amit a háborús dolgok miatt egyre égetőbb (és hazafiasabb) volt kiváltani valami szintetikus alternatívával
    - itt jön képbe a DuPont, ami nagyon szívesen gazdagodott meg ezzel az új, hazafi, a népet szolgáljuk imiddzsel
    - de itt is felmerültek vádak, hogy a fokozatosan elvékonyodó harisnyából azért spórolták ki az anyagot, mert az első generációs termékek egyszerűen túl jól sikerültek ahhoz, hogy a nőknek rendszeresen venniük kelljen
- háború utáni lakhatási krízis --> kertvárosok kialakulása
    - ahol először ugyan csak a veteránoknak építettek, minél spórolósabban
    - de utána a modern berendezésekkel szerelt, középosztálynak szánt házak szintén az addigi, takarékosabb életforma elavulását gyorsították fel
- és aztán az atombomba... amit nem teljesen értek, hogy hogyan is kapcsolódik ide? :/


## Chip-ek

- az egyre absztraktabb tudással az emberek készségei is egyre inkább az elavulás áldozatai lettek (3 éves felezési idő?)
    - ezért kapott nagy hangsúlyt az emuláció, amivel a hardware fejlődhetett/gyorsulhatott anélkül, hogy a rajta futó szoftvernek változnia kellett volna --> így az emberek megőrizhették a szaktudásukat
- IBM mainframe-ek vs. DEC miniszámítógépek
- a szimplán csak nyomtatott áramkörökből továbbfejlődünk az integrált áramkörök felé
    - persze először ez is rakétákba kellett, részben fegyver, részben űr témakörökben
- Moore '65-ös törvénye, hogy évente duplázódik az egy chip-re helyezhető komponensek száma, ami gyakorlatilag azóta is tart
    - exponenciális növekedés, ami már vagy 100 éve tart
    - szépen megadta az ütemet az elektronikus dolgok automatikus elavulásához
- a számológépekkel már nem lehetett analóg módon "lépést tartani", hiszen az öregek *logarléc* használati tudása ezek után mit sem ért
    - viszont a jelentős technológiai haladás azt is jelentette, hogy a filléresre leolcsósodott számológépek indították meg az azóta hatalmasra nőtt elektronikus szeméttermelési kultúrát
- szövegszerkesztő, táblázatkezelő, adatbáziskezelők sikere
- console -> GUI
- játékok terjedése

## A tervezett elavulás, mint fegyver

- a hidegháború során a tervezett elavulást szándékosan alkalmazták a szoviet felzárkózás ellen
    - ha mindig új a technológia, és közben az oroszok nem akarnak lemaradni, akkor nekik is költeniük kell
    - amit ők viszont a 2. VH-s veszteségeik és egyéb belpolitikai ügyleteik miatt sokkal kevésbé tehettek meg, mint az amerikaiak
- az oroszok ezt úgy próbálták meg áthidalni, hogy a költséges fejlesztések és kutatások helyett szimplán csak ellopják az amcsi technológiákat
    - ezt egy eszes amerikai (Weiss) már sokkal hamarabb megsejtette a jelekből, mint hogy bizonyíték lett volna rá
    - de aztán egy árulón keresztül bizonyíték is lett
    - erre pedig azt agyalták ki, hogy szándékosan felerősítettre tervezett elavulással támadnak vissza
        - szándékosan szabotált, de első ránézésre azért jónak és valódinak tűnő technológiákat szivárogtattak a ruszkiknak, akiknél ez igencsak összeomlasztotta az ipari kémkedésbe vetett bizalmukat -- így esetleg olyan dolgokat is kukáznának, amiben pedig bízhattak volna




















## <a name="now"></a>És hol tartunk most?

- tele van PBT-kkel (permanens biológiai toxin), ami a szeméttelepre kerülés és/vagy égetés során előbb-utóbb a levegőbe vagy a talajvízbe kerül
    - és ez a folyamat a Moore-törvényben kimondott exponenciális növekedés miatt egyre csak gyorsul
    - nem lehet csak a gyártókat okolni, a végfelhasználóknak is tisztában kell lenniük a saját használati mintáikkal (és szavazniuk a pénztárcájukkal)
- neofil-ek, az újdonság szeretői
    - fajtái: akinek csak a használatlanság és hibátlan kinézet számít, akinek a technológiai fejlődés számít, és akinek a divat számít
    - influence cascade: technofilek -> divat követők (inkább tinik/serdülők, státusz, hovatartozás) -> konzervatívabb hibátlanok
- vannak belső kezdeményezések a "zöldebb" design irányába: újrahasznosítható komponensek, javíthatóság, visszavétel, garanciák, szétszerelés, ...
    - a felhasználói oldalról meg nem ártana némi nagyobb tájékozottság
    - mondjuk hogy a szinte minden elektronikus cuccban megtalálható kondenzátorokhoz szükséges tantál bányászata mekkora ökológiai és geopolitikai katyvaszhoz vezethet
        - vagy hogy az "újrahasznosítás" gyűjtőszava alá mennyi olyan valójában környezetszennyező és felügyeletlen módszer tartozik
        - és hogy ennek fényében is kell-e a legújabb iPhone

"We now live in a complicated world where [...] naive or unconscious consumption of technology is no longer a healthy option."
    
    - persze, hogy a média is tájékoztathatna minket jobban
        - de ha ők nem teszik, akkor mi tegyük meg
        - illetve én csak úgy halkan megsúgom, hogy a kevesebb fogyasztással nehéz mellélőni --> minimalizmus ftw

    - a tervezett elavulásból meg koncentráljunk a jó részekre: pl. a tervezett szétszerelés, hulladékkezelés, újrahasznosítás, ártalmatlanítás, életciklus tervezés...
        - a gyártók zöld tervezési mintákkal is ki tudják majd elégíteni a vásárlók igényeit -- pláne ha így még majd maradnak is élő gyártók és vásárlók
















## Összefoglalás

Remélem a fentiekből mindenki egy hasznos áttekintést kapott a kapitalista daramalom egyik legundorítóbb módszeréről -- és jó esetben talán egy kis immunitást is a pazarló felhasználásra buzdítás ellen.

- A technológiai elavulásnál alkalmazzuk a sztenderd minimalista elveket -- gondoljuk meg, hogy kell-e az a fejlődés egyáltalán, vagy csak egy újabb lépés az életszínvonalunk inflációjának csúszós lejtőjén;

- A pszichológiai elavulás esetében szarjunk a divatra -- ha kell is valami, akkor azt addig használjuk, amíg lehet, ne cseréljük csak úgy poénból vagy mert már meguntuk;

- A minőségi elavulás elkerülésére pedig már előre legyen fontos szempont az élettartam -- ügyeljük rá, hogy a termék javítható legyen; sőt, jó esetben értsünk a javításához is legalább alap szinten, hogy minél hosszabb használatot kisajtolhassunk belőle minimális erőforrás-felhasználással.

Aki pedig nem hiszi, hogy ezzel az egész elavulásosdival és nyersanyag-pazarlással a Földnek ártunk, annak...
Ööö, meglepő módon igaza van.
A Föld rendben lesz.
Mit neki az a pár ezer év, amíg az akciós narancshoz kapott műanyag vödör teljesen lebomlik és részévé válik egy új körforgásnak.
Vagy az a pár *millió* év, amíg az utolsó csepp iható vízért folytatott háborúk nukleáris holokausztját is túlélő csótányok törzsfejlődnek a következő domináns civilizációvá.
Szóval ja, a Föld rendben lesz, nyugalom.
De mi emberek nem -- ha így folytatjuk.