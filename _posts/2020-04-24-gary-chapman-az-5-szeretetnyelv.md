---
layout: post
title: Gary Chapman - Az 5 szeretetnyelv
pages: 209
date: 2020-04-24 15:00
excerpt: >
    TODO
---

Az elmúlt három hét anyaga után vegyük úgy, hogy fizikailag kellően egészségesek tudunk maradni.
Amiről viszont még nem beszéltünk sokat, azok az emberi kapcsolatok, azon belül is a párkapcsolatok.
Ezt a hiányosságot [Gary Chapman - Az 5 szeretetnyelv](https://www.goodreads.com/book/show/23878688-the-5-love-languages){:target="_blank"} című könyvével szeretném most orvosolni.

Referenciának említhetném, hogy a szerző több mint 30 éves házassági tanácsadói pályafutást tudhat maga mögött.
Vagy hogy egy 40 éve tartó boldog házassággal büszkélkedhet, ami jelen esetben szintén nem árt.
De ami még ezeket is üti: tanácsot kértem a témában, és a feleségem ezt a könyvet ajánlotta!
Innentől egyértelmű volt a választás.

A következőkben Chapman praxisa alatt szerzett tapasztalatait foglaljuk össze egy egyszerű hasonlat köré.
Az egyszerűség azonban ne tévesszen meg senkit, mert a hatására bekövetkező "aha!" pillanat jelentős változásokat hozhat a párkapcsolatainkba!
A tartalom a következőképp alakul:

- [Hova lesz a szerelem?](#hova)
- [Tartsuk tele a szeretettankot!](#tank)
- [Szerelembe esés](#szerelem)
- Az 5 szeretetnyelv
    1. [Elismerő szavak](#1)
    2. [Minőségi idő](#2)
    3. [Ajándékozás](#3)
    4. [Szívességek](#4)
    5. [Testi érintés](#5)
- [A saját szeretetnyelvünk felfedezése](#sajat)
- [A szeretet egy döntés](#dontes)
- [Gyerekek és szeretetnyelvek](#gyerekek)

<br />




















## <a name="hova"></a>Hova lesz a szerelem?

- kérdezik tőle, hogy miért borulnak mindig be a házasságok
    - pedig ő próbálja, de nem ér semmit
- hát azért nem, mert nem is egy nyelvet beszéltek
    - teljesen jó a hasonlat, ha sima nyelvekre és kommunikációra gondolunk
    - ha nem beszéljük egymásét, akkor csak mutogatni meg nyögdécselni lehet
- házassági tanácsadóként ezt fedezte fel a szerző is:
    - nem az a fő baj, hogy a könyvek/magazinok/TV show-k szerelmi tippjei konkrétan rosszak
    - csak nagyon nem mindegy, hogy kinél működnek
    - ha angolul beszélsz, akkor mindegy, mennyire ékesszólóan fejezed ki magad egy olyannak, aki csak kínaiul ért
- 5 fő szeretetnyelvet különítünk el
    - de mint az igazi nyelveknél, itt is lehet mindegyiken belül számos "dialektus"
    - csak a képzeletünk szabhat határt annak, hogy épp hogyan fejezzük ki a szeretetünket a másik felé
    - de ettől még hasznos lesz értenünk a fő kategóriákat, hogy a háttérben megláthassuk az összefüggéseket
- szóval a tanulság, hogy természetesen **nem** kell a kapcsolatoknak ellaposodni a házasság után
    - viszont nagy valószínűséggel meg kell majd tanulnunk egy második nyelvet is
    - és kb. számíthatunk hasonló kaliberű munkára is!

<br />




















## <a name="tank"></a>Tartsuk tele a szeretettankot!

- maga a szeretet/szerelem egy elég sokfunkciós (és ezért összezavaró) kifejezés
    - ételeket, tárgyakat, állatokat, a természetet, embereket, vagy akár magát a szerelmet is lehet szeretni
    - használhatjuk okként házasságtörésre, társfüggőségre, rossz nevelési szokásokra
    - de itt most nem is feltétlen cél ebben a katyvaszban rendet tenni
    - csak abban szeretne segíteni, hogy az egészséges élethez szükséges szeretetet minél könnyebben tudjuk átadni
- képzeljük azt, hogy mindannyiunkban van egy szeretettank
    - ha ez tele, akkor minden rendben, ha pedig üres, akkor egyre kétségbeesettebben fogjuk keresni a módját, hogy újratölthessük
- és ezért borulnak a házasságok -- még akkor is, ha előtte minden jónak tűnt
    - maga a szerelem (a lila köd, a rózsaszín felhő, stb.) egy ideig meg tudja tölteni a tankunkat
    - de ha elmúlik (és el fog), akkor újra felszínre bukkan a szeretet igényünk
    - amit ha a másik nem tud rendesen kielégíteni, akkor bizony baj lesz
- eltarthat egy darabig, amíg kiürül a tank, de magától nem oldódik meg a gond, ha folyton csak ürül
    - szóval ha nem akarunk metaforikusan lerobbanni, akkor meg kell tanulnunk a párunk szeretetnyelvén beszélni, és fokozatosan töltögetni a szeretettankját

<br />




















## <a name="szerelem"></a>Szerelembe esés

- hosszas hasonlatok és leírások, hogy nahát, milyen nagyszerű érzés is szerelmesnek lenni
    - a lényeg, hogy amíg tart, addig nem látjuk meg a másik "hibáit"
        - és itt "hiba" alatt az inkompatibilitásokat értem...
        - ami nekünk hiba, az másnak lehet, hogy pont egy vonzó vonás (nem bug, feature!)
    - a másik fontos, hogy ez a szakasz soha nem tart örökké
        - átlagban 2 év körül
- utána pedig maradnak a hajszálak a lefolyóban, a "hogy álljon a wc papír", és egyéb sztereotipikus viták
    - erre pedig lehet visszavonulással/továbblépéssel/válással reagálni
    - vagy neki lehet esni a kemény munkának, hogy együtt fejlődjünk, és összecsiszolódjunk
- mások már azt is javasolták, hogy az ilyen vakon szerelembe esésre legyen inkább valami már kifejezés
    - mert ez nem tudatos, nem mi választjuk
    - nincs benne erőfeszítés
    - egyáltalán nem fókuszál a fejlődésre -- sem a sajátunkra, sem a másik félére
- az igazi szeretet/szerelem ott kezdődik, hogy kijózanodva "munkához látunk"
    - nem kényszeredve és szenvedve együtt maradunk, mint a nagyszüleink generációjában olyan sokat
    - se nem menekülünk hanyatt homlok, mint ahogy az manapság divatosabb
    - hanem munkához látunk. elkezdjük építeni az igazi szeretetet a partnerünkkel
- ehhez jöhet igazán jól a következő 5 szeretetnyelv ismerete!

<br />




















## <a name="1"></a>1. Elismerő szavak

- “I can live for two months on a good compliment.” // Mark Twain
    - Egy jó dicséreten két hónapig is elélek.
- Semmi stratégiázás, csak kerek perec megmondjuk a másiknak, hogy értékeljük valamilyen tettét vagy tulajdonságát
- példa: ha a párunk nem azt (vagy nem úgy) csinálja, amit (ahogy) mi szeretnénk, akkor _ne_ azt mondogassuk folyton, ami nem jó.
    - jó, nyilván tudjon róla, de ne rágjuk a fülét
    - mondjuk azt, amit értékelünk, hogy csinál
    - így sokkal nagyobb az esélye, hogy majd azt is megcsinálja, amit szeretnénk
- nem muszáj a dicséret, lehet biztatás is
    - érdeklődjünk mi is egy kicsit a párunk érdeklődési területei iránt
    - és fejezzük ki, hogy hiszünk benne, meg tudja csinálni, ilyesmi
    - de ez ne a mi célunk vagy akaratunk legyen, amit ráerőltetnénk
- a kedves szavak is sokat számítanak
    - a hangsúly még annál is sokkal fontosabb, hogy konkrétan _mit mondunk_
    - legyünk kedvesek, és még akkor is kedvesen válaszoljunk, ha a másik mérges
        - vissza mérgeskedéssel ritkán csillapodnak a kedélyek
- sok ellentét lesz, de a pontszámok és a "ki győzött" helyett a megbocsátás a helyes út
    - "They insist on bringing into today the failures of yesterday and in so doing, they pollute a potentially wonderful day."
        - "Sokan ragaszkodnak hozzá, hogy a tegnap kudarcait áthozzák mára, és ezzel beszennyezzenek egy potenciálisan nagyszerű napot."
    - "Forgiveness is not a feeling; it is a commitment."
        - "A megbocsátás nem egy érzés, hanem egy döntés."
- soha ne követeljünk, csak kérjünk
    - a követelések alá-fölérendelt (vagy akár szülő-gyerek) viszonyt jelentenének, aminek egy felnőtt, érett párkapcsolatban nincs helye
- véletlen sem kell hazudni, csak figyeljünk oda, hogy kimondjuk azokat a pozitív dolgokat, amiket amúgy is gondolunk
    - dicsérjük meg a másikat minden nap
    - ha hallunk valahol szép-elegáns-kifejező elismerő szavakat, jegyezzük meg őket otthonra
    - dicsérjük mások előtt, vagy akár a háta mögött is
        - ha visszajut hozzá, annál nagyobbat szól majd
<br />




















## <a name="2"></a>2. Minőségi idő

- osztatlan figyelem
    - vagyis nem együtt TV-zünk vagy ilyesmi
    - szó szerint az életünket adjuk egymásnak
- nagy a különbség az közellét és az együttlét között
    - együtt csak akkor vagyunk, ha a másikra figyelünk
    - nem csak úgy ott motoszkál a háttérben
    - vagy épp csak fél füllel figyelünk a mondanivalójára
- minőségi beszélgetés
    - ez az elismerő szavak helyett inkább a hallgatáson alapul
    - együtt érzés, megértés, kérdések
    - nem megoldani kell a másik problémáját, hanem meghallgatni
        - a kapcsolatunk nem egy teljesítendő projekt vagy egy megoldandó probléma.
        - sokan pont csak addig hallgatnak, amíg meg nem értik a problémát és ki nem találják a saját megoldásukat
            - utána pedig rögtön beszélni kezdenek
    - praktikus tippek a hallgatáshoz:
        - tartsuk a szemkontaktust (hogy jelezzük is figyelmünket, és hogy tényleg ott is tartsa a figyelmünket)
        - ne csináljunk közben mást -- ha nem tudjuk a teljes figyelmünket adni, akkor inkább kérjünk halasztást
        - keressük ki a mondanivalóból, hogy mit érezhet épp, és akár kérdezzünk is rá
            - ebben nyilván a testbeszéd, a hangsúly, és sok egyéb "jel" is segíthet
        - fogjuk vissza magunkat, és **ne** vágjunk közbe!
            - most épp hallgatunk, ugye, nem beszélünk
    - persze emellett beszélni is meg kell tanulni, hogy oda-vissza legyen
        - fejezzük ki az érzéseinket
        - illetve egyáltalán tanuljuk meg észrevenni és tudatosítani a saját érzéseinket
            - sokan élünk a gondolatok világában, ahol ezek régóta elnyomott dolgok, szóval ez lehet nehéz
        - próbáljuk meg az otthonon kívül gyakorolni, hogy feljegyezzük, mit érzünk egyes eseményekkel kapcsolatban
        - a személyiségünk is számít persze: csacsogó vs. hallgatag
            - de mindkettőnek valahova középre kell húzni
        - napi minimum beszélgetés ajánlás: 3-3 dolog, ami történt, és hogy mit éreztünk ezekkel kapcsolatban
- minőségi tevékenységek
    - legalább az egyik szereti, a másik pedig hajlandó, de mindketten tisztában vannak vele, hogy miért csinálják együtt: hogy kifejezzék a szeretetüket egymás felé
    - időt kell rá szakítani, amit lehet, hogy magunktól kell elvennünk
    - és lehet, hogy időnként olyat fogunk csinálni, amit magunktól soha nem csinálnánk
    - de akkor is megéri, mert egy szerető kapcsolatban élhetünk, ami bőven kárpótol majd

<br />




















## <a name="3"></a>3. Ajándékozás

- antropológiailag alátámasztott --> általános emberi szokás
- az számít igazán, hogy a másik gondolt ránk, és ezt ki is fejezi
    - szóval (mint ahogy azt lassan megszokhatjuk) az anyagi érték itt sem játszik
        - nem csak venni lehet, készíthetünk is
    - maga a szimbólum viszont érzelmi jelentőséggel bír
    - nyilván itt is vannak szintek (kinek számít ugye ez a szeretetnyelv)
    - van pl. akinél a jegygyűrű levétele súlyos problémákat jelez a kapcsolatában
    - és van olyan is (mondjuk mi az asszonykámmal), akik eleve nem viselik
- különösen nehéz lehet úgy adni, ha mi közben spórolósak vagyunk
    - mondhatnánk, hogy mi sem veszünk magunknak semmit, akkor miért vegyünk a másiknak?
    - de ezzel figyelmen kívül hagyjuk azt, hogy igazából igenis veszünk magunkat valamit: anyagi biztonságot, és a vele járó lelki békét
    - ha viszont a másiknak nem ez jelenti a boldogságot, akkor fektessünk be arra a területre is
    - szinte garantált, hogy hosszú távon ez lesz a legjobb befektetésünk
- krízisek idején a jelenlétünk is ajándéknak számíthat
    - ez nem teljesen olyan, mint a minőségi idő, mert nem a teljes figyelem a hangsúlyos
    - de mi magunk is lehetünk a szimbólum, és a jelenlétünkkel a szeretetünket fejezzük ki
- itt is (kb. kúraszerűen) megpróbálhatunk egy ideig rendszeresen ajándékozni, és meglátjuk, mi lesz
    - ha ez a párunk szeretetnyelve, ki fog virágozni

<br />




















## <a name="4"></a>4. Szívességek

- kb. a házimunkák, mosás/főzés/takarítás, lakás/kocsi/udvar karbantartás, ilyesmik
- itt kb. tekinthetjük "dialektusoknak", hogy miféle tevékenységeket végzünk a másik helyett, vagy milyen szívességeket teszünk neki
- de fontos megjegyezni, hogy ezeket nem szabad elvárni
    - legyen B tervünk, ha nem kapjuk meg, és ne legyen természetes, hogy megkapjuk
    - "Requests give direction to love, but demands stop the flow of love."
        - "A kérések utat mutatnak a szeretetnek, míg a követelések gátat szabnak neki."
    - ez vonatkozik az érzelmi manipulációra, a fenyegetésre, az "elnyomásra" is
        - ha nem magától adja, akkor az nem szeretet
- ennek kapcsán meglátás: ne vegyük készpénznek, hogy a másik mit tesz értünk a "szerelmes" időszak alatt
    - mert mint tudjuk, akkor kb. -- Kiss Ádám szavaival -- be vagyunk baszva/szívva/fújva/lőve
    - a józan énünktől pedig nem az várható
- érdemes a másik kritikájára is odafigyelni
    - sokszor rámutat, hogy mi az ami _neki_ igazán fontos lenne
- szükség lehet egy valag sztereotípiát felülvizsgálni
    - lehet, hogy a szüleinktől vagy a társadalomtól nem azt a képet kaptuk, hogy egy férfi is cserélhet pelenkát vagy egy nő is lenyírhatja a füvet
    - de ettől még nekünk lehet, hogy pont ez lesz az optimális felállás
    - ilyen esetekben természetesen számítani kell ügyetlenkedésre a kezdeti időszakokban, de már ekkor is érződni fog, hogy a jó irányba haladunk-e

<br />




















## <a name="5"></a>5. Testi érintés

- sok irányból alátámasztott, hogy a gyerekeknek is szükségük van érintésre az egészséges fejlődéshez
    - és hát persze a párunk iránti szeretet kifejezésére sem utolsó
- régi mondás tartja, hogy "egy férfi szívéhez a hasán keresztül vezet az út"
    - és habár néha ez igaz is, egyáltalán nem általános
    - példa, ahol a gourmet kaja sem pótolta a szexuális közelséget
- lehet közvetlen (pl. masszázs vagy konkrétan szex), de lehet közvetetten csak egy simítás, egy kézfogás, egy ölelés
    - sőt, nem is muszáj egyenes úton a szexualitásra asszociálni, bármilyen érintés játszhat
    - figyeljünk persze itt is, hogy a társunknak mi a jó
    - és azt adjuk, ami neki jó, ne azt, amit adni akarunk
- krízis idején főleg ne hanyagoljuk az érintést, ha a társunknak ez az elsődleges szeretetnyelve

<br />




















## <a name="sajat"></a>A saját szeretetnyelvünk felfedezése

- nyilván a párunkét is tudnunk kell, de első körben a sajátunkat sem ártana
- férfiaknál a szex "becsapós" lehet
    - a fizikai szükséglet eléggé ösztönösen lökdös minket a szakadék szélére, ami miatt könnyen gondolhatjuk, hogy ez a legfontosabb
    - de ha ezen kívül nem annyira vágyunk az érintésre, akkor sokkal valószínűbb, hogy valamelyik másik a legfontosabb érzelmi szemszögből
    - márpedig a legtöbb kapcsolatban a szexuális problémáknak nem fizikai, hanem érzelmi okai vannak
- ha nem ugrik be egyből, akkor próbáljunk arra gondolni, mi idegesít a legjobban a társunk viselkedésében
    - lehet, hogy pont az mutatja meg, hogy mit tartunk igazán fontosnak
- vagy visszanézhetünk arra is, hogy milyen dolgokra kértük a legtöbbször a múltban
    - ha pedig ezek a kérések nem nagyon teljesültek, az valószínűleg azért lehet, mert a másik oldalon nyaggatásként értelmezték
- még egy jó stratégia, hogy megfigyeljük, mi hogyan próbáljuk a szeretetünket kifejezni a másik felé
    - lehet, hogy azért jön az a bizonyos kifejezési forma belőlünk, mert mi is arra vágynánk
    - persze ez alapulhat családi vagy társadalmi mintákon is, szóval nem biztos... de egy próbát megér átgondolni
- a megállapítás nehéz lehet, ha
    - régóta tele a szeretettankunk (a fene tudja, mitől, hiszen minden rendben), vagy ha
    - régóta üres a szeretettankunk (a fene tudja, mitől, hiszen semmi nincs rendben!)
- tegyük csökkenő fontossági sorrendbe a nyelveket magunknak, és becsüljük meg őket a párunknak is
    - és aztán persze beszéljük meg, hogy ne sötétben tapogatózás legyen
- tankos játék
    - esténként (mondjuk heti 3x, vagy ilyesmi) kérdezzük meg a másikat, hogy hogy áll a tankja, és hogy mit tehetnénk, hogy feltöltsük

<br />




















## <a name="dontes"></a>A szeretet egy döntés

- a múlt helytelen döntései nem kell, hogy jövőre is kihassanak (emlékezzünk a fenti idézetre)
    - van választásunk, és akár a válás szélén is választhatjuk azt, hogy menteni akarjuk a kapcsolatunkat!
- na és mi van akkor, ha a párunk szeretetnyelve nekünk "természetellenes"?
    - "na és akkor mi van?" :)
    - ez is egy választás
    - annál nagyobb szeretetet fejezek ki vele, amikor mégis megcsinálom
    - felkelni is felkelünk valamiért, még ha nem is érezzük épp úgy magunkat
        - de aztán utána mégis úgy érezzük, hogy jól tettük
        - vagyis a tetteink előrébb jártak, mint az érzéseink!
        - szóval tegyünk itt is így, és jönnek majd az érzések is

- significance, self-worth, security
    - jelentőségteljes élet, önértékelés, biztonság
- a szeretet mindet megmozgatja
    - ha a párom szeret, akkor mellette biztonságban lehetek, és biztos értékes is vagyok, mert érdemes vagyok a szeretetére
    - akár az életem jelentését is megtalálhatom ebben (ha nem is _csak_ ebben)

- végszükség esetén egyoldalúan is elindítható a folyamat
    - Jézus szavaival: "szeressük az ellenségeinket" elven...
- válasszuk szét a szeretetet, mint érzést, és a szeretetet, mint cselekvést
    - nem képmutatás --> nem kérünk senkit, hogy érezzen olyat, amit nem érez
    - de csinálhatunk olyat, amivel a másiknak szeretnénk örömet okozni
    - ebben pedig semmi képmutatás nincs, ez csak egy választás
    - az, hogy a másik erre hogy reagál, az már más kérdés
    - lehet, hogy az miatt majd a mi érzéseink is változni fognak
- csináljunk egy hat hónapos kúrát
    - addig szüntessük be a panaszkodást a mi vonalunkról
    - és tegyünk meg, amit csak tudunk a másik elsődleges szeretetnyelve ügyében
    - előre jelentsük be, hogy komolyan gondoljuk, és havonta kérjünk visszacsatolást
    - pozitív visszajelzések esetén kérjünk mi is egy-egy dolgot, ami a mi elsődleges szeretetnyelvünkhöz kapcsolódik
        - ezzel kb. ráneveljük a másikat, hogy hogyan szeressen minket
        - és közben, ahogy a mi szeretettankunk is elkezd telni, hátha egyre jobban átbillenünk a cselekvés-féle szeretetből az érzés felé!

<br />




















## <a name="gyerekek"></a>Gyerekek és szeretetnyelvek

- a gyerekekre is ugyanúgy vonatkoznak a fentiek
- sőt, náluk még szinte könnyebb is lehet megállapítani, mert tudat alatt ők is azt csinálják velünk
    - nincs még "fölötte" a társadalmi, civilizációs réteg, ezért valószínűleg maguktól úgy próbálják majd a szeretetüket kifejezni felénk, ahogy szeretnék, hogy mi is szeressük őket
- sok fiatalkori kicsapongás (pláne túl korai, szexuális jellegűek) arra vezethető vissza, hogy a gyereknek üres a szeretettankja
    - mondjuk vették neki a labdákat és a bicikliket, de senki nem labdázott vele vagy ment vele biciklizni...
- példa mind az 5-re, sorban
    - "Why is it that as the child gets older, our “Words of Affirmation” turn to words of condemnation?"
        - "Miért van az, hogy ahogy a gyerek egyre idősebb lesz, az elismerő szavainkból elítélő szavak lesznek?"
- biztos minden szülő nagyon szereti a gyerekét, de az is majdnem biztos, hogy a nagyja nem jól szereti -- vagy legalábbis szerethetné jobban
- fontos felismerni, hogy minden gyerek különböző
    - attól, hogy az egyiknél működött az ajándékozgatás, nem higgyük vakon, hogy a másiknál is menni fog

<br />




















## Összefoglalás

- nem egyetemi könyvtárakba vagy tananyagokba szánja a könyvet, hanem konkrétan a házaspárok kezébe
    - hátha tudnak belőle profitálni
- gondoljunk bele, mennyivel produktívabban hasznosíthatnánk az energiáinkat, ha nem a meg nem kapott szeretetet próbálnánk pótolni az életünkben 