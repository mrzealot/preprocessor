---
layout: post
title: Carol S. Dweck - Szemléletváltás
pages: 276
date: 2021-01-16 00:01
excerpt: >
    TODO
---

[](https://www.goodreads.com/book/show/40745.Mindset){:target="_blank"}



- [A két szemléletmód](#intro)
- [Összehasonlítás](#osszehasonlitas)
- Szemléletmódok a...
    - [Nevelésben](#neveles)
    - [Sportban](#sport)
    - [Vezetésben](#vezetes)
    - [Kapcsolatokban](#kapcsolatok)
- [A szemléletmódunk megváltoztatása](#valtozas)

<br>


















## <a name="intro"></a>A két szemléletmód


Mind a gének, mind a környezetünk nagyban befolyásolják, hogy milyen adottságokkal indulunk neki az életünknek.
De hogy ebből a kezdőpontból aztán meddig/hova jutunk el, azt inkább az határozza meg, hogy hogyan tekintünk magunkra.

A **berögzült szemlélet** szerint mindenki olyan, amilyen.
Adott intelligenciával, személyiséggel és képességekkel születünk, amik aztán csak *megnyilvánulnak* valahogy az életünk során.
Az ilyen ember folyton bizonyítani akar, hiszen ha már állandóak az értéke, akkor jobban teszi, ha demonstrálja is: ő bizony megüti a szintet.
A sikert és elismerést üldözi, mert azok igazolják vissza -- de minden áron menekül a kudarc elől, mert az csak "leleplezné", hogy mégsem olyan értékes, mint amilyennek elsőre látszott.
Ilyen szemszögből logikus, ha idővel egyre kevésbé nyújtózkodik az ember.
Minek (feleslegesen?) beleölni a sok energiát valamibe, ha egyszer nem megy?
Vagy ha egyáltalán van esélye, hogy nem fog menni...

A **növekedési szemlélet** szerint viszont mindenki olyan, amilyenné *válik*.
Lehet, hogy más-más pontról indulunk az intelligencia/személyiség/stb. spektrumokon, de onnan kellő munkával bármilyen irányba (és szinte bármeddig) eljuthatunk.
Az ilyen ember nem azt fitogtatja, amit tud, hanem azzal foglalkozik, amit még nem tud.
Nem elrejteni próbálja a hibáit, hanem tanulni belőlük.
A kudarcokat tanulási lehetőségként éli meg -- sőt, még akár élvezi is -- mert azoktól fejlődik.
Egy bukás nem megmutatta, hogy nem vagyunk elég jók...
Csak felkészít rá, hogy legközelebb már jobbak legyünk.

A két hozzáállás különbségei közvetlenül jelentkeznek a megbirkózási stratégiáinkban.
Egy rossz visszajelzés után feladjuk, vagy keményebben készülünk a következő megmérettetésre?
A nálunk jobbak felé fordulunk, hogy legyen kitől tanulni -- vagy a rosszabbak felé, hogy legalább annyival is okosabbnak érezhessük magunkat?
A képességeink megítélésénél tudjuk-e fogadni a pontos és valós visszajelzéseket, vagy az ego-nk védelmében torzulni fog az önképünk?
Mindenkinek házi feladat, hogy a fentiekből melyikek a jobb opciók, és hogy azok vajon melyik szemléletmódhoz tartoznak.

Persze nem egy fekete/fehér, igen/nem döntés, hogy ki melyiket képviseli.
Mind valahol középen helyezkedünk el.
A fontos az, hogy tisztában legyünk a végletekkel, és hogy utána tudatosan araszolgassunk a nekünk szimpatikusabb irányba.

A tünetekben, és a látszólagos megoldásokban semmi új nincs.
Sok közmondásból eddig is tudhattuk, hogy "soha ne adjuk fel", hogy a "kitartó munka meghozza gyümölcsét", vagy hogy "Róma sem egy nap alatt épült".
Itt egyedül annyi az új, hogy magára a kudarcra adott reakciónkat is erre az alapvető hozzáállásbeli különbségre vezetjük vissza.
Mondhatni, hogy itt talán végre a tünet helyett a kiváltó kezelhetnénk.
Mert hát az alapvető szemléletmódunk megváltoztatása nélkül hiába mondják majd, hogy "csak ne add fel".
Ha viszont megváltoztatjuk, akkor senkinek nem is kell majd mondania.

<br>




























## <a name="osszehasonlitas"></a>Összehasonlítás

A két szemléletmód gyökeresen másként értelmezi, hogy mit is jelent számunkra a siker: önmagunk *validálását* vagy önmagunk *fejlesztését*?
Ebből kifolyólag pedig a siker*telenség* is mást jelent.
A rögzültnél az a kudarc, ha valami nem jön össze: rossz jegy az iskolában, romantikus visszautasítás, más kapja az előléptetést, stb.
A növekedésinél pedig az a kudarc, ha nem fejlődünk -- vagyis nem is **próbálunk** jobb jegyet szerezni, nem is **próbálunk** új kapcsolatokat kultiválni a régi helyett/mellett, vagy nem **próbálunk** a legjobb képességünk szerint teljesíteni az előléptetéstől függetlenül.

> Én nem gyengékre és erősekre, vagy sikeresekre és sikertelenekre osztom a világot... hanem tanulókra és nem-tanulókra.
>
> -- Benjamin Barber
> > I don't divide the world into the weak and the strong, or the successes and the failures... I divide the world into the learners and nonlearners.

Gondoljunk a csecsemőkre, akik elég jól példázzák: mindannyian a növekedési, fejlődési hozzáállással indulunk neki az életünknek.
Nem szégyelljük el magunkat, ha épp a 93. alkalommal esünk seggre.
Fel sem fogjuk, mi az a szégyen.
Csak próbálkozunk tovább, újra és újra.
Nem minősít minket idiótának, ha még hónapok távlatában is csak visszagügyögni tudunk a szüleink kérdéseire.
És mi a vége?
Előbb utóbb érdekes módon valahogy legtöbbünknek sikerül megtanulnia járni és beszélni.

Ennek a hozzáállásnak viszont sokak számára gyorsan vége szakad, amint a társadalom által nagylelkűen biztosított civilizációs réteg rátelepszik az agyunkra.
"Rájövünk", hogy a kudarc rossz, és hogy az okosok nem vétenek hibákat.
Ezért pedig ahol nagy a kudarcok és a hibák esélye, oda mi inkább nem merészkedünk, köszönjük szépen!

Máshogy kezeljük majd a nehéz időszakokat.
A berögzülés eleve mélyebb depressziós hajlamokhoz vezet, amire aztán már csak rátesz, hogy jobban el is hagyjuk magunkat.
A növekedési szemléletűek ezzel szemben inkább szinte *még jobban* próbálják tartani magukat -- ami a depresszió enyhülése után egy sokkal "szétcsúszatlanabb" élethez vezet.

Az akadémiai és munkahelyi teljesítményünkön felül ez a hozzáállás a párválasztásunkra is kihathat.
Aki berögzült, annak a folyamatos tömjénezés kell, mint valami egyszemélyes vallás élő istenének.
A növekedőknek pedig egy olyan társ kell, aki minél jobban támogatja a fejlődésüket.
És igen, jól érezzük, keveredés esetén bizony lehetnek bajok.

Berögződés mellett a tehetség sem fog minket megmenteni.
Lehet, hogy későbbre tolja azt, amíg találkozunk a saját határainkkal, de azon nem változtat, hogy hogyan reagálunk majd, amikor (nem ha, amikor) elérünk odáig.
Vagyis a tehetség arra jó, hogy honnan indulunk, milyen gyorsan haladunk, vagy hogy meddig "könnyű".
De egy idő után már úgysem lesz könnyű!
És ha az után is haladni akarunk, ahhoz a növekedési szemléletmódra lesz szükségünk.

Aki nem hisz a jelentőségteljes fejlődésben, annak minden teszt élet-halál kérdés, mert felfedi a (végleges!) képességeit.
Ezért nem is nagyon mer őszinte erőfeszítést tenni...
Mi lenne az értelme?
Ha sikerül, akkor is "csak" igazolta, hogy képes rá.
Ha viszont nem, akkor ugye "lebukott" -- és még csak kifogása sem marad, hogy miért, hiszen tényleg odatette magát.

Ezzel szemben nézzünk meg egy csomó híres művészt, és láthatjuk, hogy a korai munkáik gyakran nem kimondottabban említésre méltók.
Nem lehet, hogy azért jutottak el a hírnevet érő későbbi fázisaikig, mert nem adták fel korábban -- amikor még nem tartottak ott?
Vagyis aki hisz a fejlődésben, annak pont az a kockázat, ha **nem** teszi oda magát.
És itt nem kell feltétlen a sikerre vagy kitűnésre gondolni.
A növekedési szemléletmód főleg abban segít, hogy szeressük azt csinálni, amit csinálunk.
A nehézségek ellenére is.
Így viszont valószínűleg többet vagy tovább fogjuk csinálni, és emiatt pedig nagyobb lesz az esélyünk kitűnni.

> Ironikus: A berögzült szemléletű emberek mániája a csúcsra jutni, de mégis sok növekedési szemléletű ember köt ott ki csak mintegy mellékhatásaként annak, hogy mennyire lelkesen teszi a dolgát.
> > It's ironic: The top is where the fixed-mindset people hunger to be, but it's where many growth-minded people arrive as a by-product of their enthusiasm for what they do.

<br>

























## <a name="neveles"></a>Szemléletmódok a nevelésben

A gyerekek korai oktatásában is nagy szerepe van a szemléletmódoknak -- és nem csak abban, hogy hogyan tekintenek magukra, hanem hogy a szülők/edzők/tanárok hogyan tekintenek rájuk!
Node aki ezt olvassa, az a gyermeki fejlődése korai szakaszán már valószínűleg túl van, úgyhogy koncentráljunk a felnőtt szemszögre.

Fontos a dicséret, de nagyon nem mindegy, hogy mit dicsérünk.
Ha az eredményt, azzal tudat alatt pont a berögzülést verjük beléjük, amivel viszont lelassítjuk (vagy akár leállítjuk) a későbbi fejlődésüket.
Egyes tesztek szerint konkrétan akár hazugságra is sarkallhatjuk vele őket, mert a rossz eredményt annyira szégyellnivalónak tekintik majd.
A berögzült üzenetet hordozó dicséret olyan, mint egy lelki gyorskaja: ott helyben finom, de hosszú távon negatív a hatása.

Ha viszont az erőfeszítést dicsérjük, akkor a növekedési szemléletet segítjük elő!
És figyeljünk a szóhasználatra, mert a legjobb szándék mellett is komoly károkat okozhatunk, ha az ifjonc törekvése helyett az intelligenciáját vagy a tehetségét magasztaljuk.
Nem megvédeni kell őket az előbb-utóbb elkerülhetetlen csalódásoktól, hanem felkészíteni őket, hogy ne függjenek a folyamatos dicséretektől.
Hogy szeressék a kihívásokat, tanuljanak a hibáikból, és tudják "visszaépíteni" a saját önbizalmukat.
Amire szükség van, az az őszinte, konstruktív visszajelzés, ami hosszú távon segíti a fejlődést.
Ezt pedig az ego simogatásával és mások hibáztatásával nem lehet kiváltani.

Ne ítélkezzünk; tanítsunk!
Ügyeljünk arra, hogy mi magunk hogyan kezeljük a nehézségeket (mert ezzel példát mutatunk).
Plusz ki mondta, hogy a tanítás nem taníthat a tanárnak is egyre több emberismeretet.
Vagy hogy hogyan legyen hatékonyabb, hogyan kommunikáljon jobban, stb.
Alanyként pedig ne hagyjuk beivódni mások berögzült üzenetét, ha esetleg olyat kapnánk...

<br>

























## <a name="sport"></a>Szemléletmódok a sportban

A könyv feltűnően sok sportos esettanulmánya érthető, hiszen talán ezen a területen a legelterjedtebb a "természetes tehetség" nézete.
Elvégre az ámulatba ejtő, erőfeszítés nélküli(nek látszó) szereplések hátterében nem kellhet vért izzadni, ugye?
Nem szeretjük azt hinni, hogy a szupersztárok is olyanok, mint mi, mert akkor be kellene ismernünk, hogy mi is lehetnénk szupersztárok -- ha tennénk érte.
Rengeteg a példa arra, hogy a top atléták fejbeli teljesítménye sokkal fontosabb, mint a fizikai.
De aztán ezt utána mindig kényelmesen elfelejtjük, és megy minden tovább a berögzült szemlélet szerint.

Ahogy [Bill Walsh]({% post_url 2020-02-29-bill-walsh-the-score-takes-care-of-itself %})-nál is kitárgyaltuk: nyerni nehéz, de konzisztensen nyerni még nehezebb.
És habár a csúcsra jutni talán elég lehet a tiszta tehetség is egyszer-egyszer, a csúcson **maradni** csak a megfelelő szemléletmóddal lehet.
Anélkül mindig a körülmények áldozatai maradunk!

<br>






















## <a name="vezetes"></a>Szemléletmódok a vezetésben

Az üzleti életben (főleg vezetői szerepkörben) is ugyanolyan könnyű a fejünket a homokba dugni és géniusznak kikiáltani magunkat.
Csak ott a sporttal szemben egy cég áll mögöttünk, ami szorzótényezőként nagyítja fel a hibáinkat.
Egy darabig megtehetjük, hogy igen-emberekkel vesszük körbe magunkat, koronát nyomunk a saját fejünkre, és egy egész "hihető" díszletet építünk a fantázia világunknak.
De amikor ez borul, akkor még nagyobbat fog borulni, mint a sportban.

A csapatok létszáma szintén egy szorzó -- ami aztán pozitív és negatív irányba is hathat.
Növekedési szemlélet mellett a belső kommunikáció gyorsíthatja a tanulási/fejlődési folyamatot, míg a megkövüléssel csak az "egyvélemény" lesz előtérben (egy kicsit [1984]({% post_url 2020-05-29-george-orwell-1984 %})-esen).
És ahogy azt már [John Stuart Mill]({% post_url 2020-06-19-john-stuart-mill-a-szabadsagrol %})-nél is láthattuk, az ellenérvek hiánya a látszattal ellentétben egy *rossz* dolog.
Szóval előnyös, ha akár az egész organizáció légkörét a fejlődés és a növekedés köré építjük!

Kitérünk továbbá a tárgyalási készségre és a menedzseri/vezetői szerepkörre, amik (meglepetés!) szintén jobban mennek egy növekedési szemlélettel.
Tanulás **és** tanítás -- megint Bill Walsh módra.

<br>
























    

## <a name="kapcsolatok"></a>Szemléletmódok a kapcsolatokban

- mindenkit ér szerelmi csalódás, de nem mindenki egyformán reagál
    - ha berögzült a világképünk, akkor egy faképnél hagyás például örök "szerethetetlenségi" bélyegzőt nyom a homlokunkra
        - ez ellen nem tehetünk semmit, vagyis a legjobb, amit remélhetünk, az a bosszú. hogy dögöljön meg a szomszéd tehene is.
    - növekedési nézőpontból viszont minden egyes kapcsolatunkból, botlásunkból, csalódásunkból tanulhatunk. így a magunkkal cipelt érzelmi "csomagunk" nem hogy nehezítené, de épp könnyíteni fogja a következő kapcsolatunkat.
- az emberi kapcsolatokat nehéz mérni, de ettől ez még nem lesz kevésbé fontos... sőt!
    - ebben ad segítséget ez a nézőpontosdi is. jól előrejelzi, hogy ki hogy fog hozzáállni az elkerülhetetlen nehézségekhez.
- párkapcsolatban már nem csak magunkról, hanem a másikról, és úgy általában a kapcsolatunkról is lehet berögzült vagy növekedési szemléletünk
    - de, lássunk csodát, a berögzülés továbbra sem lesz a javunkra
    - egyrészt: ha dolgozni kell a kapcsolaton, akkor az "nem úgy lett megírva"... márpedig szeretnék én egy olyan kapcsolatot látni, amin nem kell(ene) dolgozni.
    - másrészt: ilyenkor minden nézeteltérés valami mély karakterhibára vezethető vissza
    - az én szememben ez is egyfajta függés
        - aki nem hajlandó dolgozni, annak csak egy 100%-os illeszkedés lesz elég jó (és ilyet nem fog találni)
        - aki viszont igen, az már a 60-70%-os párokból is tud idővel 100%-ot csiszolni
- a hibáztatás senkinek nem segít, és le kell róla szokni
    - de amíg a leszokás nem sikerül, hasznos lehet egy képzeletbeli harmadik felet kitalálni, akire rákenhetjük a problémáinkat a párunk helyett -- ezzel megelőzve, hogy "megmérgeződjön" a szemünkben.
- sokszor (barátságok esetében is) az alá-fölérendeltségi viszonyban nyilvánul meg
    - a másiknak lentebb kell lennie, hogy mi fentebb érezhessük magunkat
    - de persze ez is csak akkor lesz fontos a számunkra, ha nem hiszünk a fejlődésben

<br>


























## <a name="valtozas"></a>A szemléletmódunk megváltoztatása

- a belső monológunk (narráló én, homo deus) folyamatosan kommentálja, hogy mi történik velünk
    - de ez nem muszáj, hogy ítélkezésekkel legyen tele
    - lehet azt is nézni minden helyzetben, hogy "ebből mit tanulhatok", vagy hogy "legközelebb hogy lehetne (még) jobban"
- az első lépés, hogy tudatosan tisztában legyünk a növekedési szemléletmóddal (amit most jó alaposan ki is merítettünk)
    - ez már önmagában veri a konkrét tanulási tippeket és stratégiákat, mert belső motivációt ad
- de ez után megint jön az a fránya felelősségvállalás
    - sokunknak lehetett menedéke egy bizonyos kép, amit magunkról festettünk
    - ami ment, ott veregettük a saját vállunkat; ami meg nem, az nem volt fontos
    - ha ezt akarjuk egy olyan szemléletre cserélni, ami őszintén szembenéz a hibáinkkal és a fejlődésre koncentrál... hát, az nem lesz könnyű!
- de tegyük fel, hogy sikerül, és elkezdenek javulni a dolgok
    - még akkor is ott a karbantartás!
    - ha csak azt csináljuk, amit egy növekedési szemléletű ember csinálna, az is eredményes lesz -- egy darabig
    - de tartós változást csak akkor érhetünk el, ha a mi szemléletmódunk (és vele együtt az alapértelmezett reakcióink) is megváltozik
- segíthet, ha elnevezzük a saját berögzült személyiség-részünket
    - valamennyi mindenkiben van (vagy legalábbis vannak olyan szituációk, amik bárkiből előhoznák a berögzült perszónát)
    - de ha nevet adunk neki, megszemélyesítjük, és a hosszú távú terveink aláaknázójaként állítjuk be a szemünkben, akkor talán könnyebb lesz megküzdeni vele
        - vagy akár tanítani... segítsünk neki, amivel egyben (nyilván) magunknak segítünk. és így aztán másoknak is segíthetünk

<br>


























## Összefoglalás

- melegvizes anekdota ide (hogy sokáig úgy voltam vele, hogy ááá, az én kezem nem bírja a meleget... vagy hogy áá, én nem tudok kétkezi dolgokat csinálni)
    -  "disengage from your intelligence"!!!
- ez a könyv a nyúl vs. teknős mesét is más megvilágításba helyezi
    - lehet, hogy a tanulság *elvileg* régen is az volt, hogy a lassú, de következetes munka meghozza gyümölcsét
    - de mi akkor is inkább egy kicsit kevésbé ostoba nyúl akartunk volna lenni, nem egy teknős
    - fel kell ismernünk, hogy a berögzült vs. növekedési nézetnek semmi köze ahhoz, hogy milyenek a képességeink