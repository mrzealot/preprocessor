---
layout: post
title: Carol S. Dweck - Szemléletváltás
pages: 276
date: 2021-01-16 00:01
excerpt: >
    TODO
---

[](https://www.goodreads.com/book/show/40745.Mindset){:target="_blank"}



- [A két szemléletmód](#intro)
- [Összehasonlítás](#osszehasonlitas)
- Szemléletmódok a...
    - [Nevelésben](#neveles)
    - [Sportban](#sport)
    - [Vezetésben](#vezetes)
    - [Kapcsolatokban](#kapcsolatok)
- [A szemléletmódunk megváltoztatása](#valtozas)

<br>


















## <a name="intro"></a>A két szemléletmód

- a kudarcokat tanulási lehetőségként kell megélni (még akár élvezni is), mert azoktól fejlődünk
    - egy bukás nem megmutatta, hogy nem vagyunk elég jók... csak felkészít rá, hogy legközelebb már jobbak legyünk
- mind a gének, mind a környezetünk nagyban befolyásolják, hogy milyen adottságokkal indulunk neki az életünknek
    - de hogy ebből a kezdőpontból meddig/hova jutunk el, azt inkább az határozza meg, hogy hogyan tekintünk magunkra
- a berögzült nézőpont szerint mindenki olyan, amilyen
    - adott intelligenciával, személyiséggel és képességekkel születünk, amik aztán csak megnyilvánulnak valahogy az életünk során
    - az ilyen ember folyton bizonyítani akar, hiszen ha már rögzült az értéke, akkor jobban teszi, ha demonstrálja is, hogy ő bizony megüti a szintet
    - a sikert és elismerést üldözi, mert azok igazolják vissza -- de minden áron menekül a kudarc elől, mert az csak "leleplezné", hogy mégsem olyan értékes, mint amilyennek elsőre látszott
    - minek (fölöslegesen?) beleölni a sok energiát valamibe, ha egyszer nem megy... vagy ha van esélye, hogy nem fog menni...
- a növekedési nézőpont szerint viszont mindenki olyan, amilyenné válik
    - lehet, hogy más-más pontról indulunk az intelligencia/személyiség/stb. spektrumon, de onnan kellő munkával bármilyen irányba (és szinte bármeddig) eljuthatunk
    - az ilyen ember nem azt fitogtatja, amit tud, hanem azzal foglalkozik, amit még nem tud
    - nem elrejteni próbálja a hibáit, hanem tanulni belőlük
- ez a hozzáállás közvetlenül jelentkezik a megbirkózási stratégiáinkban
    - egy rossz visszajelzés után feladjuk, vagy keményebben készülünk a következő megmérettetésre?
    - a jobbak felé fordulunk, hogy legyen kitől tanulni -- vagy a rosszabbak felé, hogy legalább annyival is okosabbnak érezhessük magunkat?
- még egy pozitívum: pontosabban tudjuk majd, hogy milyen téren mire vagyunk képesek
    - mert a fejlődéshez pontos és valós visszajelzés kell, amit így el is fogadunk majd
    - aki viszont berögzült, annak nagyobb valószínűséggel lesz (legalább valamilyen szinten) torz az önítélete
- persze a tünetekben, és a látszólagos megoldásokban semmi új nincs
    - sok a mondás, ami arra biztat, hogy "soha ne adjuk fel", hogy a "kitartó munka meghozza gyümölcsét", vagy hogy "Róma sem egy nap alatt épült"
    - itt az az "új", hogy a kudarcra adott reakciónkat erre az alapvető hozzáállásbeli különbségre vezetjük vissza
    - mondhatni, hogy itt talán végre a tünet helyett a kiváltó kezelhetnénk
- az alapvető hozzáállásunk megváltoztatása nélkül hiába mondják majd, hogy "csak ne add fel"
    - ha viszont megváltoztatjuk, akkor nem is kell majd, hogy mondják

<br>




























## <a name="osszehasonlitas"></a>Összehasonlítás

- nem mindegy, hogy a siker önmagunk validálása vagy önmagunk fejlesztése
- a két hozzáállás szemében még maga a kudarc is mást jelent
    - a rögzültnél az a kudarc, ha valami nem jön össze (rossz jegy az iskolában, romantikus visszautasítás, más kapja az előléptetést, stb.)
    - a növekedésinél pedig az, ha nem fejlődünk (vagyis nem is **próbálunk** jobb jegyet szerezni, nem is **próbálunk** új kapcsolatokat kultiválni, vagy nem **próbálunk** a legjobb képességünk szerint teljesíteni az előléptetéstől függetlenül)

> Én nem gyengékre és erősekre, vagy sikeresekre és kudarcokra osztom a világot... hanem tanulókra és nem-tanulókra.
>
> -- Benjamin Barber
> > I don't divide the world into the weak and the strong, or the successes and the failures... I divide the world into the learners and nonlearners."

- gondoljunk a csecsemőkre, akik elég jól példázzák, hogy mindannyian a növekedési, fejlődési hozzáállással indulunk neki az életünknek
    - nem szégyelljük el magunkat, ha épp a 93. alkalommal esünk seggre. fel sem fogjuk, mi az a szégyen. csak próbálkozunk tovább, újra és újra.
    - nem minősít minket idiótának, ha még hónapok távlatában is csak visszagügyögni tudunk a szüleink kérdéseire.
    - és mi a vége? előbb utóbb érdekes módon valahogy mindenkinek sikerül megtanulnia járni és beszélni.
- ennek a hozzáállásnak viszont sokak számára gyorsan vége szakad, amint a társadalom által nagylelkűen nyújtott civilizációs réteg rátelepszik az agyunkra
    - "rájövünk", hogy a kudarc rossz, és hogy az okosok nem vétenek hibákat
    - ezért pedig ahol nagy a kudarcok és a hibák esélye, oda mi inkább nem merészkedünk, köszönjük szépen.
- az akadémiai és munkahelyi teljesítményünkön felül ez a hozzáállás a párválasztásunkra is kihathat
    - aki berögzült, annak a folyamatos tömjénezés kell, mint valami egyszemélyes vallás élő istenének
    - a növekedőknek pedig egy olyan társ kell, aki minél jobban támogatja a fejlődésüket
    - és igen, keveredés esetén bizony lehetnek bajok...
- máshogy kezeljük majd a nehéz időszakokat
    - a berögzülés eleve mélyebb depressziós hajlamokhoz vezet, amire aztán már csak rátesz, hogy jobban el is hagyjuk magunkat
    - a növekedési szemléletűek ezzel szemben inkább még jobban próbálják tartani magukat, ami a depresszió enyhülése után egy sokkal "szétcsúszatlanabb" élethez vezet
- berögződés mellett a tehetség sem fog minket megmenteni
    - lehet, hogy későbbre tolja azt, amíg találkozunk a saját határainkkal
    - de azon nem változtat, hogy hogyan reagálunk majd, amikor (nem ha, amikor) elérünk odáig
    - vagyis a tehetség arra jó, hogy honnan indulunk, milyen gyorsan haladunk, vagy hogy meddig "könnyű"
    - de egy idő után már úgysem könnyű, és ha az után is haladni akarunk, ahhoz a növekedési szemléletmódra lesz szükségünk
- aki nem hisz a jelentőségteljes fejlődésben, annak minden teszt élet-halál kérdés, mert felfedi a (végleges!) képességeit
    - ezért nem is nagyon mer őszinte erőfeszítést tenni... mi lenne az értelme?
        - ha sikerül, akkor is "csak" igazolta, hogy képes rá
        - ha viszont nem, akkor ugye "lebukott" -- és még csak kifogása sem marad, hogy miért, hiszen tényleg odatette magát
    - de ha megnézünk egy nagy csomó híres művészt, a korai munkáik gyakran nem kimondottabban említésre méltók... ezt meg vajon hogy?
        - nem lehet, hogy azért jutottak el a hírnevet érő későbbi fázisaikig, mert nem adták fel korábban -- amikor még nem tartottak ott?
    - vagyis aki hisz a fejlődésben, annak pont az a kockázat, ha **nem** teszi oda magát

- senki nem tisztán ilyen vagy olyan, mindenki valahol félúton helyezkedik el a spektrumon
    - de tolhatjuk magunkat a fejlődős irányba!

- nem kell feltétlen a sikerre vagy kitűnésre gondolni
    - a növekedési szemléletmód főleg abban segít, hogy szeressük azt csinálni, amit csinálunk. a nehézségek ellenére is
    - így viszont valószínűleg többet vagy tovább fogjuk csinálni, és ezzel pedig nagyobb lesz az esélyünk kitűnni

> > It's ironic: The top is where the fixed-mindset people hunger to be, but it's where many growth-minded people arrive as a by-product of their enthusiasm for what they do.

<br>

























## <a name="neveles"></a>Szemléletmódok a nevelésben

- a gyerekek korai oktatásában is nagy szerepe van
    - egyrészt hogy hogyan tekintenek magukra
    - másrészt hogy a tanár hogyan tekint rájuk!
- konkrét stratégiák még lesznek később
- fontos a dicséret, de nagyon nem mindegy, hogy mit dicsérünk
    - ha az eredményt, azzal tudat alatt pont a berögzülést verjük beléjük
        - ezzel viszont lelassítjuk (vagy akár leállítjuk) a későbbi fejlődésüket
        - és egyes tesztek szerint konkrétan hazugságra sarkalljuk őket, mert a rossz eredmény szégyellni való
    - ha viszont az erőfeszítést dicsérjük, akkor a növekedési szemléletet
- persze a negatív címkék továbbra is rosszak, de azok is főleg a berögzülés mellett (mert akkor véglegesek)
- mások véleménye ellen is jó védelmet nyújt a növekedési szemlélet
    - teljesen kifejleszthetjük a képességeinket anélkül, hogy a külvilág negatív hatásait beengednénk

<!-- ## Szülők, tanárok, edzők: honnan jön a szemléletmódunk? -->

- szülőként/tanárként/edzőként nagyon nem mindegy, hogy hogyan dicsérünk
    - figyeljünk a szóhasználatra, mert a legjobb szándék mellett is komoly károkat okozhatunk, ha az erőfeszítés helyett az intelligenciát vagy a tehetséget magasztaljuk
    - nem megvédeni kell őket az előbb-utóbb elkerülhetetlen csalódásoktól, hanem felkészíteni őket, hogy ne függjenek a folyamatos dicséretektől
    - szeressék a kihívásokat, tanuljanak a hibáikból, és tudják "visszaépíteni" a saját önbizalmukat
- tudat alatt mind nagyon jók vagyunk abban, hogy egy-egy elejtett félmondatból is kiszagoljuk a hátsó üzenetet
    - szóval ha a szülő/tanár/edző velünk épp nem is így beszél, de azért így gondolkozik, akkor is átvesszük majd a berögzült nézőpontját
    - vigyázzunk ezért, hogy mit, és hogy hogyan mondunk
    - a berögzült üzenetet hordozó dicséret olyan, mint egy lelki gyorskaja
        - ott helyben finom, de hosszú távon negatív hatással lesz
- amire szükség van, az az őszinte, konstruktív visszajelzés, ami hosszú távon segíti a fejlődést
    - ezt pedig az ego simogatásával és mások hibáztatásával nem lehet kiváltani
- ne ítélkezzünk; tanítsunk!
    - figyeljünk arra, hogy mi magunk hogyan kezeljük a nehézségeket (mert ezzel példát mutatunk)
    - plusz ki mondta, hogy a tanítás nem taníthat a tanárnak is egyre több emberismeretet
        - hogy hogyan legyen hatékonyabb, hogyan kommunikáljon jobban, stb.
    - alanyként pedig ne hagyjuk beivódni mások berögzült üzenetét, ha esetleg olyat kapnánk

<br>

























## <a name="sport"></a>Szemléletmódok a sportban

- sok sport példa...
- a lényeg, hogy talán itt a legelterjedtebb a "természetes tehetség" nézete
    - nem szeretjük azt hinni, hogy a szupersztárok is olyanok, mint mi, mert akkor be kellene ismernünk, hogy mi is lehetnénk szupersztárok -- ha tennénk érte.
- rengeteg a példa arra, hogy a fejbeli teljesítményünk sokkal fontosabb, mint a fizikai
    - de aztán ezt utána mindig kényelmesen elfelejtjük, és megy minden tovább a berögzült szemlélettel...
- ahogy Bill Walsh-nál is kitárgyaltuk: nyerni nehéz, de konzisztensen nyerni még nehezebb
    - a csúcsra jutni talán elég lehet a tiszta tehetség is egyszer-egyszer, de a csúcson **maradni** csak a megfelelő szemléletmóddal lehet
    - anélkül mindig a körülmények áldozatai maradunk

<br>






















## <a name="vezetes"></a>Szemléletmódok a vezetésben

- az üzleti életben (főleg vezetői szerepkörben) is ugyanolyan könnyű a fejünket a homokba dugni és géniusznak kikiáltani magunkat
    - csak ott a sporttal szemben egy cég áll mögöttünk, és szorzótényezőként nagyítja fel a hibáinkat
    - egy darabig megtehetjük, hogy igen-emberekkel vesszük körbe magunkat, koronát nyomunk a saját fejünkre, és egy egész "hihető" díszletet építünk a fantázia világunknak
        - de amikor borul, még nagyobbat fog borulni
- a csapatok létszáma szintén egy szorzó
    - növekedési szemlélet mellett a belső kommunikáció is gyorsíthatja a tanulási/fejlődési folyamatot
    - míg a megkövüléssel csak az "egyvélemény" lesz előtérben (egy kicsit 1984-esen, igen)
    - és ahogy azt már John Stuart Mill-nél is láthattuk, az ellenérvek hiánya a látszattal ellentétben egy *rossz* dolog
    - szóval előnyös, ha akár az egész organizáció légkörét a fejlődés és növekedés köré építjük
- kitérünk a tárgyalási készségre és a menedzseri/vezetői szerepkörre, amik szintén jobban mennek egy növekedési szemlélettel
    - tanulás ÉS tanítás, ahogy Bill Walsh is hangsúlyozta

<br>
























    

## <a name="kapcsolatok"></a>Szemléletmódok a kapcsolatokban

- mindenkit ér szerelmi csalódás, de nem mindenki egyformán reagál
    - ha berögzült a világképünk, akkor egy faképnél hagyás például örök "szerethetetlenségi" bélyegzőt nyom a homlokunkra
        - ez ellen nem tehetünk semmit, vagyis a legjobb, amit remélhetünk, az a bosszú. hogy dögöljön meg a szomszéd tehene is.
    - növekedési nézőpontból viszont minden egyes kapcsolatunkból, botlásunkból, csalódásunkból tanulhatunk. így a magunkkal cipelt érzelmi "csomagunk" nem hogy nehezítené, de épp könnyíteni fogja a következő kapcsolatunkat.
- az emberi kapcsolatokat nehéz mérni, de ettől ez még nem lesz kevésbé fontos... sőt!
    - ebben ad segítséget ez a nézőpontosdi is. jól előrejelzi, hogy ki hogy fog hozzáállni az elkerülhetetlen nehézségekhez.
- párkapcsolatban már nem csak magunkról, hanem a másikról, és úgy általában a kapcsolatunkról is lehet berögzült vagy növekedési szemléletünk
    - de, lássunk csodát, a berögzülés továbbra sem lesz a javunkra
    - egyrészt: ha dolgozni kell a kapcsolaton, akkor az "nem úgy lett megírva"... márpedig szeretnék én egy olyan kapcsolatot látni, amin nem kell(ene) dolgozni.
    - másrészt: ilyenkor minden nézeteltérés valami mély karakterhibára vezethető vissza
    - az én szememben ez is egyfajta függés
        - aki nem hajlandó dolgozni, annak csak egy 100%-os illeszkedés lesz elég jó (és ilyet nem fog találni)
        - aki viszont igen, az már a 60-70%-os párokból is tud idővel 100%-ot csiszolni
- a hibáztatás senkinek nem segít, és le kell róla szokni
    - de amíg a leszokás nem sikerül, hasznos lehet egy képzeletbeli harmadik felet kitalálni, akire rákenhetjük a problémáinkat a párunk helyett -- ezzel megelőzve, hogy "megmérgeződjön" a szemünkben.
- sokszor (barátságok esetében is) az alá-fölérendeltségi viszonyban nyilvánul meg
    - a másiknak lentebb kell lennie, hogy mi fentebb érezhessük magunkat
    - de persze ez is csak akkor lesz fontos a számunkra, ha nem hiszünk a fejlődésben

<br>


























## <a name="valtozas"></a>A szemléletmódunk megváltoztatása

- a belső monológunk (narráló én, homo deus) folyamatosan kommentálja, hogy mi történik velünk
    - de ez nem muszáj, hogy ítélkezésekkel legyen tele
    - lehet azt is nézni minden helyzetben, hogy "ebből mit tanulhatok", vagy hogy "legközelebb hogy lehetne (még) jobban"
- az első lépés, hogy tudatosan tisztában legyünk a növekedési szemléletmóddal (amit most jó alaposan ki is merítettünk)
    - ez már önmagában veri a konkrét tanulási tippeket és stratégiákat, mert belső motivációt ad
- de ez után megint jön az a fránya felelősségvállalás
    - sokunknak lehetett menedéke egy bizonyos kép, amit magunkról festettünk
    - ami ment, ott veregettük a saját vállunkat; ami meg nem, az nem volt fontos
    - ha ezt akarjuk egy olyan szemléletre cserélni, ami őszintén szembenéz a hibáinkkal és a fejlődésre koncentrál... hát, az nem lesz könnyű!
- de tegyük fel, hogy sikerül, és elkezdenek javulni a dolgok
    - még akkor is ott a karbantartás!
    - ha csak azt csináljuk, amit egy növekedési szemléletű ember csinálna, az is eredményes lesz -- egy darabig
    - de tartós változást csak akkor érhetünk el, ha a mi szemléletmódunk (és vele együtt az alapértelmezett reakcióink) is megváltozik
- segíthet, ha elnevezzük a saját berögzült személyiség-részünket
    - valamennyi mindenkiben van (vagy legalábbis vannak olyan szituációk, amik bárkiből előhoznák a berögzült perszónát)
    - de ha nevet adunk neki, megszemélyesítjük, és a hosszú távú terveink aláaknázójaként állítjuk be a szemünkben, akkor talán könnyebb lesz megküzdeni vele
        - vagy akár tanítani... segítsünk neki, amivel egyben (nyilván) magunknak segítünk. és így aztán másoknak is segíthetünk

<br>


























## Összefoglalás

- melegvizes anekdota ide (hogy sokáig úgy voltam vele, hogy ááá, az én kezem nem bírja a meleget... vagy hogy áá, én nem tudok kétkezi dolgokat csinálni)
    -  "disengage from your intelligence"!!!
- ez a könyv a nyúl vs. teknős mesét is más megvilágításba helyezi
    - lehet, hogy a tanulság *elvileg* régen is az volt, hogy a lassú, de következetes munka meghozza gyümölcsét
    - de mi akkor is inkább egy kicsit kevésbé ostoba nyúl akartunk volna lenni, nem egy teknős
    - fel kell ismernünk, hogy a berögzült vs. növekedési nézetnek semmi köze ahhoz, hogy milyenek a képességeink