---
layout: post
title: Stephen R. Covey - A kiemelkedően eredményes emberek 7 szokása
cover: covey
tags: [szemléletmód, produktivitás]
pages: 378
date: 2021-04-10 00:01
excerpt: >
    TODO
---

Bevallom, Stephen R. Covey -- [A kiemelkedően eredményes emberek 7 szokása](https://moly.hu/konyvek/stephen-r-covey-a-kiemelkedoen-eredmenyes-emberek-7-szokasa){:target="_blank"} nevezetű könyvével kapcsolatban elég megosztott véleményekkel találkoztam.
Egyrészről sokan az eleve unszimpatikus "sikerkönyv" kategória egy ódivatú tagjának tartják -- amit, láttuk be, a címétől kezdve a borítón át a nyelvezetig minden alátámaszt.
Mások szerint viszont ha hajlandóak vagyunk a külsőségek mögé tekinteni, számos időtlen igazsággal találkozhatunk.
Én úgy voltam vele, hogy már csak a puszta népszerűsége miatt is megérdemel egy esélyt -- és utólag egyértelműen az "időtlen igazságos" táborba sorolom magam!

Sőt, ami azt illeti, annyi benne az említésre méltó, hogy jobban tesszük, ha két részben tárgyaljuk őket.
Ezen a héten (némi alapozást követően) az első három szokással foglalkozunk, amik az egyéni győzelmeinkhez vezetnek.
A jövő héten pedig jöhet majd az ezekre épülő 4-5-6. szokás a közös győzelmekért, illetve a 7. szokás a folyamat fenntarthatóságáért.

A tartalom egyelőre tehát a következőképp alakul:

- [Alapozás](#)
- Egyéni győzelmek
    1. [Légy proaktív!](#proaktiv)
    1. [Lásd a célt már a kezdetektől!](#cel)
    1. [Először a fontosat!](#fontos)

<br>


















## <a name="alapozas"></a>Alapozás

> Nem csak a világot kell látnunk, hanem azokat a lencséket is, amiken keresztül a világot látjuk, mert maga a lencse határozza meg a világlátásunkat.

Stephen barátunk ideje egy részében vezetői tréningeket tartott, a háttérben pedig a siker irodalmának elmúlt 200 évét dolgozta fel kutatás gyanánt.
Ebből a szemszögből azt vette észre, hogy míg az elmúlt 50 év igencsak felszínes dolgokra koncentrál (ún. személyiség-etika), addig az előtte lévő 150 év viszont sokkal mélyebbre tekint (ún. jellem-etika).
És persze nem mondja, hogy a felszíni technikák (személyiség, befolyásolás, kommunikáció, pozitív gondolkodás) nem hasznosak -- de látnunk kell, hogy másodlagosak!
Egy szilárd jellemre kell épülniük, különben olyan lenne, mintha "vetés nélkül próbálnánk aratni".

> Ami vagy, olyan hangosan kiabál, hogy nem hallom tőle azt, amit mondasz.
>
> -- Ralph Waldo Emerson

Vagyis Covey szerint az a lényeg, hogy kik vagyunk, és nem az, hogy kiknek mutatjuk magunkat.
Ezért ha mások akarunk lenni, ahhoz az egész világlátásunkat kell megváltoztatni.
Ha mondjuk egy rossz térképet kapunk, akkor sem logikus pusztán keményebben és gyorsabban menetelni a rossz cél felé; vagy beérni annyival, hogy a pozitív hozzáállásunk miatt a rossz célt is el tudjuk majd fogadni.
Keressünk inkább először egy jó térképet.
Utána már a lassabb haladás is jó irányba halad majd, és előbb utóbb úgyis megtérül.
Illetve **ennek** a tetejébe már akár jöhet a gyorsabb/hatékonyabb haladás is.

> Ha az elismert tehetség másodlagos nagyságára vágysz, akkor először az elsődleges nagyságra, a nagyszerű jellemre törekedj.

Az egyéni (vagyis saját magunk feletti) győzelmek eléréséhez az első három szokás betartását ajánlja, amikre azonnal ki is térünk.
Előbb azonban egy pár hozzáállásbeli alapozó jótanács:

- **Soha ne érjük be a tüneti kezeléssel.**
Azért az alapelvekkel érdemes foglalkozni, mert ha csak egy-egy konkrét megvalósításukat tanuljuk meg, az lehet, hogy bizonyos helyzetekben már nem fog működni.
Ha viszont az alapok megvannak, akkor azokat majd mi magunk testreszabhatjuk a helyzeteknek megfelelően.

    Ennek ellenére sokan hajlamosak vagyunk ezt figyelmen kívül hagyni, és inkább a "gyorsabb" és "egyszerűbb" utakat keresni.
    És a jelen kor általános értékrendje sajnos nem is nagyon tart minket vissza ettől.
    Ez a lerövidítés a zongoratudásban vagy a teniszképességeinkben *látványosan* nem lehetséges, viszont emberi/érzelmi/kapcsolati téren sokkal homályosabb a helyzet.
    De ettől ne higgyük, hogy sikerülhet -- csak legfeljebb később derül ki, hogy nem sikerült.

- **Termelés/Termelőképesség (T/TK) egyensúly.**
Ha csak az aranytojásra koncentrálunk, akkor a végén levágjuk az aranytojást tojó libát, és hoppon maradunk.
Ha viszont csak a libára koncentrálunk, akkor a végén nem lesz elég pénzünk a tojásokból, hogy eltartsuk magunkat (vagy a libát).
Akkor jó, ha egyensúly van -- vagyis a termelőeszközeinket és a termelést is megfelelően karbantartjuk.

    Szépen magyarázza ez a hasonlat azt is, miért vagyunk jelenleg ekkora szarban a kései kapitalizmus markában.
    Csak az aranytojások vannak a középpontban, az embereket (és a környezetet) pedig úgy zsákmányoljuk ki menet közben, ahogy nem szégyelljük.
    Márpedig nem szégyellünk mi szinte semmit...

- **Függés < Függetlenség < Egymásrautaltság.**
Azt kb. mind érezzük, hogy a függésnél jobb a függetlenség.
Amikor már nem szorulok a **te** segítségedre, hanem **én** önálló vagyok.
Amire viszont Covey fel szeretné hívni a figyelmet, hogy itt még nincs vége.
Hiszen habár egyedül is menne, attól még nem feltétlen egyedül lesz a leghatékonyabb (vagy a legkielégítőbb).

    Sok olyat is lerázunk magunkról a függetlenség nevében, ami igazából csak a belső függőségeink miatt volt kellemetlen.
    Például még nem voltunk elég érettek, hogy másokat kezelni tudjunk, és a megbirkózás helyett inkább kikerültük a problémát.
    Ennél még magasabb szinten találhatjuk az egymásrautaltságot, ahol már nem **én** vagyok önálló, hanem **mi** vagyunk képesek együttműködni.
    Másként fogalmazva: tény, hogy az egyéni győzelmek alapoznak meg mindent, de itt azért még ne álljunk meg!

Ennyi felkészítés után pedig lássuk végre, hogy mi is ez a hihetetlenül beharangozott első három szokás.

<br>






















## <a name="proaktiv"></a>1. Légy proaktív!

<!-- stoic hasonlat -->

> Ahogy a problémát látjuk, az maga a probléma.

> Kiterjedt tapasztalataim ellenére még soha nem láttam, hogy valaki önmagán kívül talált volna megoldást a problémá[i]ra [...]

- kb. "én vagyok a felelős"

- az én-tudatunk választ el az állatoktól -- hogy tudunk magáról a gondolkozásról is gondolkozni
    - viszont akkor ezt legyünk szívesek, és tegyük is meg
- a felelősségvállalás kikerülésének 3 gyakori módja
    - genetika -- mindenért a nagyszülők és a génjeik a felelősek
    - pszichológia -- mindenért a szüleink és a neveltetésünk a felelősek
    - környezet -- mindenért a főnök, vagy a párunk, vagy a gyerek, vagy a kormány a felelős
- ha ebből fel szeretnénk nőni, ott jön a személyes felelősségvállalás
    - Frankl példa: "az inger és a reakció között megmarad a választás szabadsága"
    - és természetesen egy-az-egyben hajazunk a Sztoikus irányítás kettősségére (avagy a "címkézésre", ahogy korábban emlegettük)
- proaktivitás vs. reaktivitás: vállaljuk-e a tetteinkért a felelősséget, vagy a külső körülmények kezébe adják magukat
    - a belső értékeink vezérlik-e a válaszainkat, vagy az épp aktuális helyzet?
    - egy szemléletes hasonlattal élve: a reaktív ember hangulata függ az időjárástól (ide értve a szociális/pénzügyi "időjárást" is), míg a proaktív ember magában hordozza a napsütést
- nem az fáj, ami velünk történik, hanem az, ahogy megéljük
- a nyelvhasználat nagyon fontos, mert öntudatlanul is árulkodik a belső gondolkodásunkról
- érdeklődési vs. befolyásolási kör
    - és a proaktivitás mértéke, hogy melyik körszeletben töltünk több időt
    - ha a befolyásolásira koncentrálunk, azzal egyre csak bővítjük
    - ha viszont a külső zónára, azzal még azokat a területeket is elhanyagoljuk, amiket könnyen befolyásolhatnánk, ezzel pedig gyakorlatban szűkítjük a saját befolyásunkat (mert bár lenne, nem élünk vele)

> Valahányszor azt gondoljuk, hogy a gondok kívülről jönnek, az igazi problémánk magával a gondolkodásunkkal van. Ezzel a hozzáállással hatalmat adunk a külső dolgoknak, hogy uralkodjanak felettünk.

- kezeljük a hibáinkat is proaktívan -- a következményeket már nem irányíthatjuk, de a következményekre adott reakcióinkat megint igen
    - ismerjük be, javítsuk ki, tanuljunk belőle

<br>

























## <a name="cel"></a>2. Lásd a célt már a kezdetektől!

- kb. "jó irányba haladjak"

- saját temetés teszt
    - mit szeretnénk hallani a családtól, a barátoktól, a munkahelyünkről, és az egyházunktól/társadalmi szervezetektől (vagy ilyesmi)?
- elfoglalt != eredményes
    - vagyis tisztázzuk minél hamarabb a céljainkat, hogy aztán egyrészt tudhassuk, hol vagyunk, másrészt pedig hogy csak olyasmiket csináljunk, amik arrafelé visznek
    - ha ezt nem tesszük meg, akkor hiába haladunk nagy léptekkel, mert lehet, hogy nem jó felé
    - létrás példa, ami ugye nem is a jó falnak van támasztva
- mindent kétszer teremtünk meg; egyszer fejben, és egyszer fizikailag.
    - de a fizikai "építkezés" előtt fejben már kész kell lennie a teljes tervnek!
    - és minél később végzünk változtatásokat, annál költségesebbek lesznek
    - szóval legyünk benne eléggé biztosak, hogy jó felé haladunk
- a második teremtésért könnyebb vállalni a felelősséget, mert azt legtöbbször tényleg mi intézzük
    - de aki az első teremtésért nem vállalja a felelősséget, az ezzel mások kezébe adja a tervrajz készítését
    - a szülők, a kollégák, a főnökök, a szomszédok szabják majd meg, hogy mit jelent sikeresnek lenni, és mi a második teremtésünkkel az ő álmaikat váltjuk valóra
        - ha ez nem passzol a mi álmainkhoz, az szívás... és annál nagyobb, minél tovább tart ez a felismerés
- > A menedzselés azt jelenti, hogy jól tesszük a dolgunkat; a vezetés pedig azt, hogy a jó dolgokat tesszük. -- Peter Drucker
- de egy személyes értékrend kialakítása csak az első lépés
    - praktikus szempontból a hétköznapok zaja igencsak képes elvonni az ember figyelmét
    - csak most még ezt letudom, a költözés most elsőbbséget élvez, majd az előléptetés után, majd ha a gyerek már nagyobb...
- a legjobb megoldás az írott személyes/céges küldetésnyilatkozat (mission statement), amit aztán rendszeresen (akár naponta!) átolvasunk, és élesen tartunk a fejünkben
    - hogy utána könnyebb legyen nap közben is ennek fényében dönteni, bármit is dobjon a gép.
    - ez adja majd a stabil középpontot a gyorsan változó világban, amibe kapaszkodhatunk
    - ha van valami állandó (írásos!), amihez mérhetjük magunkat, akkor könnyebben maradunk következetesek

- választható középpontok
    - egy csomó példa, hogy milyen rossz (értsd, külső) dolgok köré építhetjük az "alkotmányunkat"
    - házasság, család, batárok/ellenségek, pénz, munka, vagyon/hírnév, egyház, egó
        - sőt, még olyan is akad, aki időről időre ingadozik a központok között
- ezek helyett javasolja Covey (jó sztoikus bölcs módjára) az elv-központúságot, ami végre állandó, és ezért bátran lehet rá egy egész életet is felépíteni
    - és itt is előjön, hogy végül úgyis mások valamilyen szolgálatában találjuk meg az igazi kiteljesedést (lásd Brooks)

- ezt nem egy nap alatt kell megírni, hanem hetek/hónapok alatt finomítgatni, amíg elég tömören és frappánsan kifejezi a legmélyebb értékrendünket és indíttatásainkat
    - és aztán rendszeresen felülvizsgálni! nem mondja senki, hogy az alkotmány nem változhat, hiszen ahogy egyre előrébb haladunk, úgy majd egyre másabb szemmel is látjuk a világot
    - a gyökere persze jó esetben ugyanaz lesz
- és ne felejtsük ki a sokféle szerepünk egyikét sem!
    - egyén, házastárs, szülő, munkaerő, barát, közösségi tag...
    - csak akkor lesz egyensúly, ha mindet (és mindegyikkel kapcsolatos céljainkat/értékeinket) érintjük az alkotmányunkban
- az itt leírtak alapján már hatékonyabb "forgatókönyveket" készíthetünk majd a hétköznapi helyzetek kezelésére
    - és ha ezt elég gyakran és mélyen verjük magunkba, akkor hamarosan öntudatlanul is úgy kezdünk majd reagálni
        - vizualizáció!
    - megint: sztoikus készülés a rosszra, folyamatos éberség, az elvek kéznél tartása (lásd Hadot)

- ugyanez az alkotmány alkalmazható családok, szervezetek esetében is!
    - és persze nem elég, hogy legyen egy küldetés nyilatkozat
    - arról
        - tudni is kell mindenkinek, és
        - mindenkinek részt is kell vennie a megalkotásában! (hogy aztán szívvel/lélekkel részt vehessen a végrehajtásában is)

<br>

























## <a name="fontos"></a>3. Először a fontosat!

- kb. "hatékonyan haladjak"
- kell az alap, hogy
    1. vállaljuk a felelősséget a saját haladásunkért, és
    2. jó falnak legyen támasztva a létra
- de ha ez már adott, akkor azért az sem mindegy, milyen sebességgel mászunk
- látványos/hősies tettek < apró napi, rendszeres tettek!
    - egyeztessük össze a nagy célokat az apró napi dolgokkal, és aztán tegyük ezt elég ideig, hogy számítson
    - integritás -- megtartjuk-e a magunknak tett ígéreteinket
    - megtesszük-e, amit tudjuk, hogy meg kell tenni -- még akkor is, ha nincs kedvünk hozzá
- az időgazdálkodás lényege egy tudatos prioritási lista
    - tudnunk kell, mi a fontos, hogy aztán előre vehessük
- időgazdálkodási mátrix -- sürgősség és fontosság alapján
    - **sürgős és fontos** = ezzel van a legkisebb baj, mert ha tényleg sürgős is és fontos is, akkor meg fogjuk csinálni
        - itt is legyen azonban gyanús, ha túl sok a válsághelyzet, mert akkor valószínűleg olyanokat is odaveszünk, amiket nem kellene
    - **nem sürgős de fontos** = itt jön elő a proaktivitás, mert ha a határidő nem sürget vagy semmi egyéb külső tényező nem liheg a nyakunkban, akkor hajlamosak vagyunk nem megcsinálni
    - **sürgős de nem fontos** = az állandó válságban élésnél már csak az a rosszabb, ha az a tetejébe még nem is fontos
    - **nem is sürgős és nem is fontos** = elméletben könnyen kihagyható lenne, csak hát itt tanyázik egy csomó kellemes (rövid távon relaxáló, de valójában ártalmas) dolog
- megfelelő felkészültség mellett az első negyed problémái csak ritkán ütnek majd be
    - a harmadik és negyedik negyed "nem fontos" dolgaitól pedig tudatossággal távol tarthatjuk magunkat
    - vagyis a hatékonyság egyik legjobb mutatója, hogy az időnk mekkora hányadát töltjük abban a bizonyos második negyedben -- a nem sürgős de fontos dolgok között
- ha tudjuk a fontos igen-einket, akkor a többire könnyebb lesz nem-et mondani
- sokaknak az "önfegyelemmel" is csak azért van baja, mert felületesen próbálják megoldani az értékrendi problémáikat
    - nincs meg az igazi küldetés nyilatkozatuk, és nem az elvek állnak az életük középpontjában
    - így pedig idővel óhatatlanul visszacsapódnak azokhoz a külső tényezőkhöz, aminek ők maguk adtak hatalmat az életük felett
    - ha viszont tényleg belülről fakad a fontossági sorrend, onnantól nem is lesz olyan nehéz tartani magunkat hozzá
        - na azt nem mondja senki, hogy könnyű lesz... de nem csak a nagyon korlátozott önfegyelem készleteinkből kell majd kihúznunk a napokat

- megvalósítás szempontjából felülemelkedünk a
    1. sima TODO listán, mert abban semmi idő és fontossági sorrend
    2. a naptárazáson, mert abban sincs semmi fontosság (és egyes dolgok megkérdőjelezése, hogy egyáltalán legyen-e)
- amire építünk, az a
    - következetesség
    - egyensúly!!!
    - második negyedbeli tevékenységek
    - rugalmasság
    - hordozhatóság
- határozzuk meg a szerepeinket, és az ezeken belüli (második negyedes!) céljainkat
    - aztán ezeket előbb heti, majd napi szinten ütemezzük
    - hagyjunk megfelelő mennyiségű ütemezetlen időt, ami rugalmasságot ad!
    - és amikor borul (ugye nem ha, hanem amikor), akkor is szem előtt tarthatjuk az elveinket -- hogy habár nem a terveknek megfelelően haladnak a dolgok, de akkor is az elveinkkel összhangban
        - és EZÉRT nem kell majd olyankor sem bűntudatot vagy frusztrációt éreznünk!

<br>




















## Összefoglalás

Megfelelően magas szintről nézve "csak" ennyi tehát a dolgunk ahhoz, hogy magunkat gatyába rázzuk:

1. Ismerjük el a saját felelősségünket és legyünk proaktívak;

2. Legyünk biztosak benne, hogy jó irányba kormányozzuk az életünket; és aztán

3. Haladjunk is abba az irányba minél hatékonyabban, a hétköznapok látszólagos krízisei és figyelemelterelései ellenére!

Az ilyen tudatos, elvekre épülő élet garantáltan kiegyenesíti majd a gerincünket.
És mellesleg csak így kerülhetünk magunkkal elég bensőséges viszonyba ahhoz, hogy utána már a másokkal ápolt kapcsolatainkkal is értelme legyen foglalkozni -- amire a jövő héten visszatérünk...