---
layout: post
title: Mark Manson - A "leszarom" rafinált művészete
cover: notgivingafuck
tags: [szemléletmód]
pages: 208
date: 2022-08-13 00:01
excerpt: >
    Mark Manson könyve régóta pihent már az olvasólistámon.
    Egy mocskos szájú, saját hibáin élcelődő, filozofikus gondolkodásmódot terjeszteni igyekvő fiatal srác osztja az észt -- mondjuk úgy, hogy nem volt nehéz azonosulnom vele.
    A cím pedig már csak ráadás, mert az önmagamban való csalódásra és az elégedetlenségre való hajlamom miatt éreztem, hogy rám fér a leszarom forte tabletta...
---

Mark Manson könyve régóta pihent már az olvasólistámon.
Egy mocskos szájú, saját hibáin élcelődő, filozofikus gondolkodásmódot terjeszteni igyekvő fiatal srác osztja az észt -- mondjuk úgy, hogy nem volt nehéz azonosulnom vele.
A cím ([A leszarom rafinált művészete](https://moly.hu/konyvek/mark-manson-a-lesz-rom-rafinalt-muveszete)) pedig már csak ráadás, mert az önmagamban való csalódásra és az elégedetlenségre való hajlamom miatt éreztem, hogy rám fér a leszarom forte tabletta.

Aztán a központi üzenet persze nem csak annyi, hogy tegyünk magasról mindenre -- bár nyilván érdemes jobban megválogatni, hogy mire *nem* teszünk, és ez ügyben maga Manson is érvel.
Kapunk viszont mellé egy csokornyi egyéb okosságot is, amik megkönnyítik a folyamatot: hogy tudjunk választani a fontos és a lényegtelen között; hogy ne is várjunk problémamentes életet; hogy el tudjuk fogadni a hiányosságainkat; stb.
A végére egy szép kis körképet kapunk a bullshit-mentes ön-gatyába-rázási területek legjavából.

A tartalom a következőképp alakul:

- [Ne erőlködjünk](#erolkodes)
- [A boldogság egy probléma](#problema)
- [Nem vagyunk különlegesek](#kulonleges)
- [A szenvedés értékes](#szenvedes)
- [Radikális felelősségvállalás](#felelosseg)
- [Önmagunk megkérdőjelezése](#kerdojel)
- [Hajlandóság a kudarcra](#kudarc)
- [A visszautasítás képessége (és tűrése)](#nem)
- [A halál, mint irányadó](#halal)

<br>











## <a name="erolkodes"></a> Ne erőlködjünk

Az önfejlesztés és a siker gyakran járnak együtt, de nem szabad elfelejteni, hogy a kettő nem feltétlenül egy és ugyanaz.
A mindig csak jobb-ra fókuszálás épp azt döngöli belénk, hogy mi mindenünk nincs, és mi mindenek nem vagyunk.
Egy igazán boldog embernek például nem kéne agykontroll stílusban a tükörbe mondogatnia, hogy ő boldog; ugyanúgy, ahogy az igazán magabiztos ember sem bizonygatja mások előtt, hogy ő mennyire magabiztos.

A "megalkuvásban" a világ persze nem nagyon akar majd segíteni.
Gondolom eleve ezért is inkább a negatív "megalkuvás" szó kerül gyakrabban elő, és nem a sokkal pozitívabb "megelégedés".
A társadalmi nyomás szerint mindennel törődnünk kéne: jobb kocsi, nagyobb ház, több befolyás, és így tovább.
Manson kezdeti tanácsa ehelyett: szarjuk le, amit csak lehet.
Törődjünk kevesebbel -- csak azzal, ami számít!
(Lásd kb. [Esszencializmus]({% post_url 2021-11-06-greg-mckeown-esszencializmus %}))

A mentális kellemetlenségek a metakogníció ára, ami viszont egy nagyon fontos emberi funkció -- elvégre a gondolkodásunkról való gondolkodás képessége emel az állatok fölé.
És nem is volt vele semmi baj, amíg csak egy rétegben volt az aggódás vagy a szorongás vagy a harag.
A baj azóta van, amióta kollektíven eldöntöttük, hogy ez nem "normális", és ezért az aggódásunkon is aggódhatunk.
Mondjuk mert mindenhonnan azt látjuk, hogy másoknak de jó.

Na ehhez kell a leszarom tabletta!
Nem ahhoz, hogy ne legyünk idegesek vagy mérgesek, hanem ahhoz, hogy legalább az idegesség miatt ne legyünk idegesek.
Hogy elfogadjuk: a világ egyszerűen egy ilyen hely -- mindig is ilyen volt, mindig is ilyen lesz.
És ez nem baj.

Sokat viccelünk az első világbeli problémákról, de közben tényleg azok tesznek tönkre.
Attól még nem ártalmatlanok, hogy már nem anyagiak, hanem lelkiek/spirituálisak.
És itt jön a képbe az Alan Watts által inspirált "fordított törvény":

> Ha több pozitív élményre vágyunk, az önmagában egy negatív élmény. És, érdekes módon, ha elfogadjuk a negatív élményeinket, az önmagában egy pozitív élmény.
> > The desire for more positive experience is itself a negative experience. And, paradoxically, the acceptance of one’s negative experience is itself a positive experience.

Röviden: engedjük el a törekvéseinket!
Vagy legalábbis a törekvésünkhöz való ragaszkodásunkat.
Ne engedjük, hogy az ambícióink határozzák meg az identitásunkat.
Attól még persze lehetnek céljaink, és el is érhetjük őket -- sőt, gyakran pont azok érik el inkább, akik nem annyira görcsösen kergetik.

Használjuk inkább a "fordított törvényt" a javunkra.
Mert hát ha a pozitív élményekre törekvés negatív, akkor a negatív élményekre törekvés végeredményben pozitív.
Gondoljunk az edzés fájdalmára, plusz az élvezetes kaja megtagadására, amiből jobb egészség és közérzet keletkezik.
Vagy gondoljunk a kudarcra, ami (ha tanulunk belőle) sikerhez vezet.
Vagy az őszinte konfrontáció kellemetlenségére, ami viszont nagyobb bizalmat és tisztelet eredményez.

Nem azt mondjuk, hogy konkrétan "kergessük" a fájdalmat -- de ne féljünk tőle annyira, hogy erőszakosan kerüljük!
Ha viszont már nem menekülünk annyira a fájdalom elől, az azért lesz jó, hogy egy naaagy halom dolgot leszarhatunk.
Szóval tanuljuk meg leszarni, ami leszarásra érdemes.

És hogy mi ebben a "rafinált művészet"?
Mondjuk az, hogy attól ne legyünk hirtelen pszichopaták, akiket semmi nem érdekel.

- **Rafináltság #1**: A leszarás nem az jelenti, hogy közömbösek vagyunk; azt jelenti, hogy elfogadjuk a másságunkat.
A látványos nemtörődömség legtöbbször épphogy túl sok törődést palástol.
És ugye eleve nem cél, hogy **semmivel** ne törődjünk -- valamivel muszáj.
A leszarás része pont ott jön be, hogy aztán amivel törődünk, annak "rendesen" menjünk utána, és szarjuk le az akadályokat, vagy hogy ki mit gondol.
    
    > Nem lehetsz úgy fontos és inspiráló karakter egyesek számára, hogy közben mások ne egy viccnek tartsanak.
    > > You can’t be an important and life-changing presence for some people without also being a joke and an embarrassment to others.

- **Rafináltság #2**: Ahhoz, hogy leszarhasd az akadályokat, ahhoz először valami olyannal kell törődnünk, ami fontosabb az akadályoknál.
Szóval ha azt vesszük észre, hogy apróságokon mérgelődünk, akkor ott ideje hátralépni, és meglátni, hogy miért is van nekünk egyáltalán kapacitásunk ezen mérgelődni, amikor ennél sokkal fontosabb dolgokkal kéne törődnünk

- **Rafináltság #3**: Akár tudatában vagyunk, akár nem, mindig mi választjuk meg, hogy mivel törődünk.
Gyerekként természetesen mindennel is törődünk, mert még nem tudjuk, mit lehet lelegyinteni.
De ahogy felnövünk, a tapasztalatokkal és az idő múlásával egyre nyilvánvalóbbá válik, hogy mennyi minden lényegtelen.
Ezt hívjuk "érettségnek".
Csak közben arra vigyázzunk, hogy amint a szülinapi lufink színe vagy a csoporttársaink véleménye kiesik a törődési körünkből, akkor olyasmiket tegyünk a helyükre, amiket tényleg szeretnénk -- és ne olyasmiket, amikről hisszük, hogy kéne!

<br>

Ezek fényében, a könyv célja:

- Megtanítani, hogy az élet negatívumai elkerülhetetlenek, és megbirkózni kell tudni velük, nem elkerülni őket (ezt nevezi Manson "praktikus megvilágosodásnak");

- Megmutatni, hogyan szarjunk le mindent, ami nem fontos;

- Megmutatni, hogyan használjuk fel az akadályokat az életünk formálására; és

- Megmutatni, hogyan engedjük el a nagyságról alkotott képünket és elvárásainkat.

Vágjunk is bele...

<br>


















## <a name="problema"></a> A boldogság egy probléma

Manson Buddha sztoriján keresztül mutatja be, hogy a fájdalom és a szenvedés bizony az élet elkerülhetetlen részei -- amikor kikímélt herceg volt, akkor azért nem volt boldog, amikor pedig nincstelen koldus, akkor azért.
A gazdagok a gazdagságuk miatt, a szegények a szegénységük miatt, az élvezkedők az élvezetek miatt, az önmegtartóztatók a megtartóztatás miatt...
Kb. mondhatjuk, hogy "mindenki a saját szintjén nyomorog".
A szenvedést nem eltüntetni kell, hanem (ahogy [Frankl]({% post_url 2020-01-21-viktor-frankl-megis-mondj-igent-az-eletre %}) is mondja) valami célt adni neki, és akkor bírható(bb) lesz.

A fájdalom és az elégedetlenség biológia funkciót látnak el, nem csak "rendszerhibák".
Ezek tanítanak meg olyan dolgokra, amik élet/halál kérdések lehetnek (túlélés), és ezek hajtanak előre, hogy fejlődjünk/újítsunk (evolúció).
Emellé jön, hogy a fizikai és a pszichológiai fájdalom nagyon hasonló -- az utóbbi is fejleszt, csak nem a testünket, hanem az elménket és a kapcsolatainkat.

Az élet fájdalomból és problémákból áll.
Warren Buffet-nek is vannak pénzügyi gondjai, mint ahogy a sarki csövesnek is vannak pénzügyi gondjai.
A különbség, hogy Buffet-nek **jobb** pénzügyi gondjai vannak.
A cél tehát az, hogy javítsunk a problémáinkon.
        
> Ne remélj problémák nélküli életet, mert olyan nincs. Helyette, remélj egy olyan életet, ami jó problémákkal van tele.
> > Don’t hope for a life without problems. There’s no such thing. Instead, hope for a life full of good problems.

A konzisztens boldogság a problémák megoldásából fakad.
Ahol ezt el lehet baszni:

- Tagadjuk a problémákat -- ami rövid távon jó, de hosszú távon bizonytalanság, szorongás és érzelmi elfojtás vár; illetve
- Megoldhatatlannak tekintjük a problémákat -- ami rövid távon szintén jó, de hosszú távon folytonos harag, csalódottság és kétségbeesés vár.

Ne zárjuk el magunkat az érzelmeinktől, mert azzal kimaradunk egy valagnyi hasznos visszajelzésből és egy csomó potenciálisan hasznos, fejlődésre sarkalló jelből.
De ne is hallgassunk rájuk túlzottan, racionális felülvizsgálat nélkül, mert az meg a 3 eves gyerekek szintje.

Amikor pedig az érzéseinkre hallgatunk, hallgassunk inkább a rosszakra.
Ha csak a jó érzést kergetjük, soha nem érünk oda, mert a jó érzés mulandó, és mindig a következő csíkot kergetjük majd.
Válasszunk inkább a negatívumok alapján -- mivel akarunk küszködni?
Milyen típusú problémákat akarunk nap mint nap megoldani?

Hogy [Pirsig]({% post_url 2022-03-30-robert-m-pirsig-a-zen-meg-a-motorkerekpar-apolas-muveszete %}) hasonlatával éljek, a boldogság a mászásban van, nem a hegycsúcson.
Ha a mászást nem jól állítjuk be, akkor megszívtuk.

<br>


















## <a name="kulonleges"></a> Nem vagyunk különlegesek

Az alaptalan önbizalom növelés és a részvételi trófeák nem vezetnek több sikerhez -- kell a kudarc, a valós feedback.
És persze, mindenek előtt, kell a felismerés, hogy munka nélkül nem jár semmi.
Ha alanyi jogon várjuk a sikereket, abból vagy hatalmas beképzeltség lesz (ha el tudjuk hitetni magunkkal, hogy jobbak vagyunk a többieknél), vagy hatalmas depi és mások hibáztatása (ha nem).
Mondjuk mindkettővel ugyanúgy tökön lőjük magunkat, mert elfedjük a valóságot, és egyedi bánásmódot várunk el az univerzumtól.

Hideg zuhany: mind átlagosak vagyunk a legtöbb dologban.
Csak hát mivel a médiában általában a [haraggörbe]({% post_url 2021-07-31-a-haranggorbe %}) végeiről látunk példákat, így könnyen azt hihetjük, hogy a különlegesség az új átlag.
És ennek fényében mi, az igazi átlagosságunkkal, valahogy kevesek vagyunk.
Ez akár olyan szintre is elfajulhat, hogy akinek nem sikerül a csúcsra jutnia, az inkább lenne a haranggörbe alján, mint középen a többiekkel, mert alul legalább kitűnik.

Ehelyett ismerjük fel, hogy aki eljut valahova, az leginkább azért jutott oda, mert rengeteget fejlődött -- és ahhoz pedig először el kellett ismernie, hogy alapból nem volt egy sztár.
És még így is csak az élet egy-két területére vonatkozik a kiváló szintre emelkedés esélye, mert többre egyszerűen nincs idő egy emberöltő alatt.
Ezért kell elfogadni az élet egyszerű örömeit!

<br>


















## <a name="szenvedes"></a> A szenvedés értéke

- önismereti hagyma: mit érzek --> miért érzem, amit érzek --> milyen értékrend alapján ítélem meg magam és másokat
    - mik az értékek, és hogyan mérem őket! a metrika legalább olyan fontos, mint az érték, amit reprezentál
    - egyre nehezebb, de be kell jutni, mert az határozza meg a problémáink természetét, és ezáltal az életünk minőségét
    - ez a baj a felületes self-help kultúrával is
        - ha valaki azért boldogtalan, mert gazdag akar lenni, akkor a guruk előállnak egy csomó stratégiával, hogy hogyan legyenek gazdagok
        - de azt már sokkal kevesebben kérdezik meg, hogy MIÉRT akar egyáltalán gazdag lenni? miért érzi úgy, hogy annak kéne lennie? milyen értékrend alapján is ítéli meg a sikert és a kudarcot? és nem lehet, hogy igazából valamelyik ilyen belső érték-félrecsúszás miatt boldogtalan, és nem a pénzhiány miatt?
- példa: Dave Mustaine saját bevallása alapjn "kudarcnak" érzi magát, mert **csak** egy olyan banda alapítója, akik 25 millió lemezt adtak el
    - mindezt pusztán azért, mert előtte a Metallicából rúgták ki, akik meg 180 millió lemezt adtak el, és még a Megadeth-nél is híresebbek
    - már eleve az megkérdőjelezhető, hogy mennyire érdemes a sikerhez kötni az önbecsülést -- de ebből pluszban azt is láthatjuk, hogy még ha az érték adott is, nagyon nem mindegy, hogy hogyan mérjük

- szar értékek
    - élvezet (ami egy boldog élet melléktermékeként frankó, de önálló célként nem annyira -- lásd a drogosok vagy a magunkat halálra zabálók)
    - anyagi javak (amiről rengeteg kutatás mutatja, hogy egy bizonyos életminimum felett abszolút nem korrelál a boldogsággal!)
    - hogy mindig nekünk legyen igazunk (amivel elzárjuk magunkat egy csomó tanulási lehetőségtől, mert folyton magyarázkodnunk kell magunk előtt is az elkerülhetetlen tévedéseinkkel kapcsolatban)
    - állandóan pozitívnak maradni (ugyanaz, mint az előző, csak itt nem a tévedéseinket, hanem a negatív tapasztalatainkat tagadjuk)

- a jó értékek A) a valóságot tükrözik, B) teljesen a mi irányításunk alatt vannak, és C) társadalmilag pozitív hatásúak
    - honesty, innovation, vulnerability, standing up for oneself, standing up for others, self-respect, curiosity, charity, humility, creativity.

- a továbbiakban Manson 5 fő értékéről beszélünk, amik mind "backwards law" alapúak

<br>

















## <a name="felelosseg"></a> Radikális felelősségvállalás

- ugyanazt a (potenciálisan fájdalmas) szitut nagyon máshogy éljük meg, ha választottuk, vagy ha külső körülmények ránk erőltették
- William James sztori
    - mindenben kudarc, de mielőtt öngyilkos lenne, tesz egy éves kísérletet
    - úgy kezel **mindent**, mintha az ő felelőssége lenne, és ha így sem javul az élete, akkor mindegy is
    - és lássunk csodát, javult
- Nem mindig irányítjuk, hogy mi történik
    - de azt mindig irányíthatjuk, hogy hogyan értelmezzük a történteket, és hogy hogyan reagálunk rájuk (Sztoicizmus ftw)
    - és ezeket a választásokat folyamatosan meg is tesszük, akár tudatában vagyunk, akár nem
    - az is egy döntés, hogy nem vesszük a fáradságot az értelmezésre, és így a társadalmi alapértelmezés lép életbe
- A nagy erő nagy felelősséggel jár
    - inkább fordítva hasznos: A nagy felelősség nagy erővel jár!
- de sokszor félünk felelősséget vállalni, mert akkor a problémáink hirtelen a mi "hibáink" lennének
    - ha lett volna erőm és lehetőségem jóra csinálni, és most nem jó, akkor én vagyok a hibás, nem?
    - DE! De hát ez jó hír, emberek!
- kinek a hibája vs. kinek a felelőssége
    - múlt vs. jelen
    - és lehet egy csomó szitu, ami nem a mi hibánk, de MINDIG a mi felelősségünk, hogy most mit csinálunk vele
- OCD-nél is ez a gyógymód
    - rájönni, hogy habár az állapotot nem mi választjuk, a viselkedésünket igen
    - nem kötelező a belső kényszer értékrendjét követni, választhatunk sajátot, és csinálhatjuk az alapján a dolgainkat
    - és igen, lehet hogy a szar és a fos között kell választani - de a felelősség akkor is a miénk
- póker analógia
    - lehet, hogy jó leosztást kapsz; lehet, hogy szart
    - de a végeredményt itt is (mint az életben is) a döntéseink hozzák, nem a leosztás

- aki egybe veszi a hibást a felelőssel, az nagyon könnyen áttolja a felelősséget valaki másra
    - sőt, ez napjainkban szinte divat
    - felháborodunk, és a morális felsőbbrendűség érzése (ideiglenesen) kárpótol a gondjainkért

- ez is egy ilyen azonnali változási lehetőség, nincs "hogyan"!
    - már most is folyamatosan választunk értékeket, metrikákat, értelmezéseket, reakciókat
    - ezek után válasszunk másokat. ennyi.
    - ugye megint az egyszerű vs. könnyű

## <a name="kerdojel"></a> Önmagunk megkérdőjelezése

- ha visszagondolunk az emberiség 500 évvel ezelőtti tudására, vagy akár csak a saját gyerekkorunkra, az életünk tele volt tévedéssel
    - visszafelé tekintve egyértelmű, mekkora hülyék voltunk
    - ám ez azt is jelenti, hogy nagy valószínűséggel most is ugyanolyan hülyék vagyunk -- csak még nem tudjuk.
- ez viszont jó, mert azt jelenti, hogy fejlődünk, ami egy iteratív folyamat
    - a tévedésből nem lesz egyből "helyes", csak egy kicsit kevésbé helytelen
- a bizonyosság a növekedés ellensége
    - keressük inkább a kétséget
    - hogy mit nem tudunk még? hogy miben tévedünk?
- a külvilág ingereit mind máshogy értelmezzük
    - de az agyunk messze nem tökéletes - sem az érzékelésben, sem az értelmezésben
    - illetve ha már egyszer értelmet adtunk valaminek, utána jellemzően ragaszkodunk hozzá
    - sőt, ami még rosszabb, hogy az emlékezetünk is csapnivaló, és ahányszor felidézünk valamit, annyiszor torzítunk is rajta
        - >> our brain is designed to be efficient, not accurate
    - vagyis: minden hit téves -- csak van, ami kevésbé téves a többieknél
- >> There’s a lot of conventional wisdom out there telling you to “trust yourself,” to “go with your gut,” and all sorts of other pleasant-sounding clichés. But perhaps the answer is to trust yourself less.
- hiába leszünk a self-help műfaj ideáljának megtestesítői (élénken vizualizált álom, amiért folyamatosan teszünk, a kudarccal nem törődve, magunkat motiválva, pozitívan maradva, stb.), ha közben egy téves értékrend miatt rossz irányba törekszünk
    - és persze a hogyan-t sem árt felülvizsgálni, de a miért-et meg aztán főleg
- ha folyton biztosak akarunk lenni mindenben, azzal csak egyre nagyobb bizonytalanságot generálunk majd magunkban
    - ha viszont elfogadjuk a saját bizonytalanságunkat, azzal egyre pontosabban tudni fogjuk, hogy mit nem tudunk

>> Uncertainty is the root of all progress and all growth. As the old adage goes, the man who believes he knows everything learns nothing. We cannot learn anything without first not knowing something. The more we admit we do not know, the more opportunities we gain to learn.

Manson's Law of Avoidance: The more something threatens your identity, the more you will avoid it.
    - mind rossz, mind jó esetben
    - a sikertől is félhetünk ugyanúgy, mint a kudarctól, ha egyszer az identitásunkat veszélyezteti

- úgyhogy inkább NE találjuk meg magunkat - mert ettől fogunk minél tovább felfedezni
    - kvázi Buddhizmus: amit "én"-ként definiálunk, az egy teljesen önkényes fogalom és metrika halmaz, ami csak behatárol
    - hagyjuk inkább az egészet. mondhatni, szarjuk le.
    - legyünk átlagosak, mert azzal megint megnyílik az egész keresési tér, a kiválósággal kapcsolatos elvárások pedig eltűnnek, és bátran/nyugodtan csinálhatjuk, amit csinálunk

- hogyan legyünk egy kicsit bizonytalanabbak:
    - mi van, ha tévedek?
    - mit jelentene az, ha tévedek?
    - jobb problémáim lennének, ha tévednék? (mert ugye problémáink mindig lesznek, csak nem mindegy, milyenek... Buffer vs. csöves, ugye.)


## <a name="kudarc"></a> Hajlandóság a kudarcra

- megint a kisgyerekes, járni tanulós hasonlat (amit továbbra is kiválónak tartok)
    - nem túl eredeti, de hát mi az?! :)
- okok
    - oktatási rendszer: csak a végeredmény számít, nem a magunkhoz mért fejlődés. a kudarc büntetést érdemel, amiből szépen megtanuljuk, hogy minek próbálkozni. fixed vs. growth mindset.
    - neveltetés: általában ugyanolyan siker-orientált, és ezért egyszerűen nem engedik a gyereket annyiszor kudarcot vallani, amitől fejlődhetne
    - média: napi szinten, közhelyként kapjuk a képünkbe a leglátványosabb, világszintű sikereket -- de az odáig vezető tonnányi kudarcot és ezernyi óra brutális, unalmas, lélekölő robotolást viszont nem látjuk
- ha nem vagyunk hajlandóak kudarcot vallani, akkor siker sem lesz
    - ha egy darabig **véletlen** minden elsőre sikerül, akkor sem tarthat ki a szerencsénk egész életünkben
- a háborús trauma túlélők sokszor boldogabbak utána
    - ami megint jó példa a negatív élmények formáló hatására

    > A legtöbb ember a boldogságot célozza meg, mégis a szenvedés által érez fejlődést.
    > -- David Brooks
    > > Most people shoot for happiness but feel formed through suffering.

    - ahogy az izmokat is meg kell szaggatni az edzés során, hogy utána erősebbre nőjenek, ugyanúgy a fájdalom, a szomorúság, a kudarc, a csalódás, stb. edzik meg a lelkünket, hogy aztán jobban viselje az élet hányattatásait
        - és képzelhetjük, hogy egy koncentrációs tábor túlélése után egyből nem lesz annyira kizökkentő esemény, ha a szomszédnak folyton ugat a kutyája, vagy ha a nappalink nem kap elég természetes fényt.
- ne hagyjuk, hogy a kapcsolódó fájdalom/félelem/stb. elhitessék velünk, hogy a változás bonyolult
    - sokszor pont ezért hasznos a külső szemlélő, mert ő a fájdalmunk nélkül tud rátekinteni a problémánkra
    - és neki kb. egyből magától értetődő a válasz - ahogy nekünk is az lenne, ha nem volnánk túlzottan belegabalyodva a fájdalmunkba
- a fájdalom és a kudarc fontos érzések, amiket meg kell élni, és nem elfedni
    - mert a változás csak akkor történik meg, ha az előző állapot már "eléggé fáj"
    - és ez a fájdalom terelget minket a jobb irányba
    - azzal viszont érdemes előre tisztában lenni, hogy az új, "jobb" irány is fájdalmas lesz
    - talán egy másféle fájdalom, de akkor is fájdalom
    - fogadjuk az ilyen "jobb fájdalmat" tárt karokkal, és cselekedjünk ennek ellenére

- praktikus tanács: csak csináljunk *valamit*
    - bármit.
    - mert habár azt hisszük, hogy a okozati lánc inspiráció -> motiváció -> cselekvés, igazából egy egy végtelen kör
    - és a legfontosabb láncszem, ami a kört kibontva nem látszik, az a cselekvés -> inspiráció
    - ha viszont úgy bontjuk ki a kört, hogy cselekvés -> inspiráció -> motiváció -> még több cselekvés, akkor talán jobban látszik
    - szóval ha gond van, csak csináljunk valamit, és a válaszok majd jönnek menet közben



## <a name="nem"></a> A visszautasítás képessége (és tűrése)

- nagy 5 éves utazási szakasza
    - ami visszatekintve ugyanolyan jelentőségteljes, mint amennyire jelentéktelen
    - lecke: a szabadság csak megadja a lehetőséget, hogy megtaláljuk a jelentést, de önmagában jelentéktelen
    - a jelentés pedig pontosan a választási lehetőségek és szabadsági fokok **csökkenéséből** ered, amikor kikötünk (és kitartunk) egy cél, egy ügy, egy hit, egy hely, egy ember mellett

( Essentialism + Brooks féle commitment-ológia)

> > Travel is a fantastic self-development tool, because it extricates you from the values of your culture and shows you that another society can live with entirely different values and still function and not hate themselves. This exposure to different cultural values and metrics then forces you to reexamine what seems obvious in your own life and to consider that perhaps it’s not necessarily the best way to live.

- visszautasítás nélkül semmi nem lenne jobb, mint bármi más
    - és így az életünk hirtelen értelmetlenné, érték-telenné válna
    - ha értékelni akarunk, akkor vissza kell utasítanunk mindent, ami szembemegy vele
    - a visszautasítás elkerülése (mint egy mentális gyorskaja) rövid távon egyszerű és finom, de hosszú távon az egészségünket fenyegeti

- egy csomó kapcsolati kitekintés
    - victim vs. saver dinamika
    - bizalom és megcsalás...

- depth vs. breadth!



## <a name="halal"></a> A halál, mint irányadó

- a barátja halála ébresztette rá, hogy eddig nem is nagyon élt
    - durva depresszió rájönni, hogy alapjában véve semmi nem jelent semmit
    - mindannyian csak random szén-alapú életformák vagyunk egy űrben száguldó kődarabon, ugye.
    - viszont ha semminek semmi értelme, akkor bárminek **adhatunk** tetszőleges értelmet
    - ha nincs értelme csinálni valamit, akkor annak sincs értelme, hogy ne csináljuk valamit
    - úgyis mindegy, nem? akkor meg miért ne próbálnánk rá? mi vesztenivalónk van a kudarccal és a csalódással, ha hamarosan úgyis meghalunk?
- Becker - Denial of Death
    1. mivel mi vagyunk az egyetlen állatforma, aki képes képzeletbeli szituációkat vizualizálni, ezért mi vagyunk az egyetlenek, akik el tudjuk képzelni a saját halálunkat és egy világot nélkülünk
        - ebből fakad egy mély, egzisztenciális terror, ami (Becker szerint) minden tettünket és gondolatunkat megalapozza
    2. két énünk van, a fizikai (test) és a mentális (önkép, identitás)
        - és mivel tisztában vagyunk vele, hogy a testünk halandó, ezért mindannyian arra törekszünk, hogy az identitásunkat halhatatlanná tegyük
        - ezért annyira fontos, hogy a nevünk épületekre vagy könyvek borítójára kerüljön; ezért adunk olyan sokat magunkból másoknak (főleg a gyerekeinknek), hogy aztán rajtuk keresztül tovább "élhessünk"
- ezek a "halhatatlanság projektek" az értékeink
    - Manson szavaival: mindannyiunkat a félelem hajt, hogy törődjünk egy csomó mindennel, mert ha nem, akkor visszaköszön az egzisztenciális terror
    - a baj csak az, hogy ezt tudat alatt csináljuk, és sokan az alapján választjuk meg az értékeinket, hogy min keresztül tudjuk majd a leg-halhatatlanabbá tenni magunkat
    - erre Becker "keserű orvossága" (ami ugye a Sztoicizmusból is jól ismerős): inkább barátkozzunk meg a létezésünk végességével és potenciális jelentéktelenségével
        - ezután pedig sokkal szabadabban választhatjuk meg az értékeinket arra a röpke kis pillanatra, amíg itt vagyunk

- Sztoicizmus, meditáció
    - az ego elengedése és a világgal való egybeolvadás kb. egy próbafutam a halálra, csak közben még azért életben maradunk

- merjünk valami nagyobb anonim részei lenni
    - ne azt nézzük, hogy a nevünk, hanem hogy a *hatásunk* fennmarad-e; hogy jobb helyként hagyjuk-e itt a világot, mint ahogy találtuk
    - ez majd gyorsan elillantja a felszínes értékeket, és rávezet a fontosabb kérdésekre

- a halál irányt mutat, és motivációt ad, hogy menjünk is abba az irányba
    - csak a fontos dolgokkal érdemes foglalkozni (mert mindjárt meghalunk)
    - és azokkal pedig tessék aktívan foglalkozni (mert mindjárt meghalunk)
    - félni pedig nincs mitől (mert úgyis mindjárt meghalunk)

- keserű orvosság, de megéri bevenni.








## Összefoglalás

- stoicism + essentialism + a lot of cursing? :)
    - + frankl + brooks
- sok a csajozós hasonlat, amivel személy szerint nem nagyon tudtam együttérezni :)