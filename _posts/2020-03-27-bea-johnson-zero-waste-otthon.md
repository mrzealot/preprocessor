---
layout: post
title: Bea Johnson - Zero Waste Otthon
pages: 304
date: 2020-03-27 15:00
excerpt: >
    TODO
---


Ez a hét még mindig minimalizmus, és már megint modern alkalmazhatóság, de most digitális helyett "analóg", és gazdasági helyett házon belüli vonatkozásaiban.
Erős hangsúllyal a szemét termelésre, és a környezetünk megóvására!
Ha nincs sok cuccunk -- és azt is okosan használjuk, amink van -- akkor egy "mellékhatás" lesz tulajdonképpen, hogy nem termelünk (annyi) szemetet.
Fordított szemszögből viszont lehet, hogy egyeseket pont a környezetvédelem és a szeméttermelés csökkentése vezet majd be az egyéb minimalista elvekbe is.
Ezért választottam tehát [Bea Johnson -- Zero Waste Otthon](https://www.goodreads.com/book/show/15802945-zero-waste-home){:target="_blank"} című könyvét az ehavi "minimalizmus kvartett" záró elemének.

Főhősnőnk azzal lett híres, hogy 4 fős családja mindössze évi egy (kis!) üvegnyi kommunális szemetet termel.
Nem volt ez azonban mindig így.
A francia vidéki életből "kitörve" lett Amcsi szuper anyuka, álom házzal és férjjel.
Pénz dögivel, de mégis laposodik az élet.
Minden "készre csomagolt", nincs séta a természetben, csak aludni járunk haza...
Tudjuk, az "Amerikai álom".

Ebbe belefáradva jött a változtatási igény, és elköltöztek a "kastélyukból".
Először _ideiglenesen_ csak egy kis lakásba, a sok egyéb cuccuk pedig raktárba.
De az új körülmények segítettek nekik ráébredni, hogy mekkora szabadságot ad a _cucc-mentesség_, és hogy a raktárban hagyott dolgok közül igazából nem hiányzott semmi!
A megvilágosodást apósa szavaival foglalja össze:

> Bárcsak ne töltöttem volna annyi időt a pázsittal!
> > I wish that I didn't spend so much time caring for my lawn.

Szóval rövid időn belül helló kisebb ház, viszlát 80%-nyi cucc!
Így viszont lett egy csomó idő, amit most már lehetett olvasással és dokumentumfilmekkel tölteni.
Ezekből pedig jött a nagy "pálfordulás" is -- a kajával, a drogériákkal és a gyerekekkel kapcsolatban is.

Gyorsan odáig jutottak azonban, hogy a szemetet kellett "elemezni" a következő elhagyandó vagy kivédendő lépés felismeréséhez.
Jól látszik tehát, hogy ezzel is túlzásba lehet esni, és idővel ehhez az újdonsült fanatizmushoz is kellett az egyszerűsítés.
Megint az egyensúly a nehéz!
De ha egyszer megvan, akkor sok pozitívummal járhat a módszer.
A könyv állítása szerint mínusz 40% éves költség, több idő és energia másra, és érezhetően jobb egészség!

A teljesen _zéró_ a mai világban kb. elérhetetlen.
De nem is lenne praktikus elérni... És nem is fontos!
Ami fontos, hogy felelősséget vállaljunk a jelenlegi helyzetért, szavazzunk a pénztárcánkkal, és megtegyük, amit lehet.
A továbbiakban megtanulhatjuk a Zero Waste 5 alapelvét, helyiségenkénti és aktivitásonkénti tanácsokat kapunk a betartásukra, végül pedig áttekintjük a jelenlegi helyzetet és igyekszünk optimistán tekinteni a jövő felé:

1. [Az 5 alapelv](#az-5-alapelv)
2. [Konkrét tanácsok](#konkrét-tanácsok)
    - [Konyha és bevásárlás](#konyha-és-bevásárlás)
    - [Fürdő és pipere](#fürdő-és-pipere)
    - [Háló és gardrób](#háló-és-gardrób)
    - [Takarítás és karbantartás](#takarítás-és-karbantartás)
    - [Dolgozószoba és levélszemét](#dolgozószoba-és-levélszemét)
    - [Gyerekek és iskola](#gyerekek-és-iskola)
    - [Ünnepek és ajándékok](#ünnepek-és-ajándékok)
    - [A szabadban](#a-szabadban)
3. [A Zero Waste jelene és jövője](#a-zero-waste-jelene-és-jövője)

<br />





















## Az 5 alapelv

Attól, hogy kidobjuk a szemetet, még nem tűnik el; csak már nem látjuk.
A környezetünket viszont akkor is mérgezi, ha nem látjuk!
Ezt pedig úgy lehetne a leghatékonyabban orvosolni, ha eleve meg sem termelnénk azt a bizonyos szemetet.
A Zero Waste (vagyis Nulla Hulladék... Nulladék?) egy erre irányuló fogyasztói filozófia, ahol az újrahasznosítás már csak az egyik utolsó mentsvár.
Nem meglepően megint inkább a hozzáállásunkon kell változtatnunk!

Az eredeti, angol változatban a módszer alapja az **5R** (refuse, reduce, reuse, recycle, rot), ahol a hivatalos magyar fordítás sajnos nem tartotta meg a szellemes és emlékezetes kezdőbetű-egyezést.
De szerencsére pont tudom, hogy [Tóth Andi](https://hulladeknelkul.hu/) ezt a hiányosságot már pótolta!
Így lesz az 5R-ből az 5K szabály, amiből az első kettő a megelőzésről, a harmadik a tudatos használatról, a 4-5. pedig a felelős eltüntetésről szól.



#### 1. **K**öszönöm, nem kérem!

Fontossági sorrendben megyünk, úgyhogy igen, ez a legfontosabb!
Az a szemét, ami be sem jön az életünkbe, azt kidobnunk sem kell majd.
De ami még lényegesebb: nem pártoljuk tovább hallgatólagos beleegyezéssel azt a sok pazarlást!
Ha elfogadjuk a szórólapokat, azzal passzívan ugyan, de tulajdonképpen azt mondjuk, "Igen, ezért érdemes fákat kivágni".
Arról pedig remélem senkivel nem kell vitatkozni, hogy **nem**, ezért nem érdemes fákat kivágni!
Ezért vállaljuk be az apró kellemetlenséget, és szokjunk hozzá, hogy a szükségtelen dolgokat eleve be sem engedjük az életünkbe!

A 4 fő terület, amikre figyelnünk kellene:

1. Egyszer használatos műanyagok
2. Ingyen cuccok (hotel vagy konferencia ajándék zacsik, tollak, ...)
3. Levélszemét
4. Fenntarthatatlan gyakorlatok (névjegyek, egyesével csomagolt dolgok, ...)

Szociálisan nehézkes lesz, amíg hozzá nem szokunk -- és amíg a környezetünkben élőket hozzá nem szok**tat**juk -- de aztán már reflex!
Pár minta kifogás az átmeneti időszakra: nincs kukám; papírtalanodunk; már így is túl sok dolog van otthon!
Ne feledjük, egységben az erő: ha senki nem kér nyugtát, akkor egy idő után talán már nem is fognak nyugtákat nyomtatni.



#### 2. **K**evesebbel is beérem!

- itt nem függünk senki mástól, önállóan is csökkenthetjük a saját fogyasztásunkat
- értékeljük ki a múltbéli költéseinket, kérdőjelezzük meg az összes _vélt_ szükségletünket, és meglátjuk majd, hogy milyen kevés dolog marad a végére
    - ezzel kimegy a fölösleg
- csökkentsük ennek megfelelően a vásárlási szokásainkat is
    - ezzel pedig nem jön be helyette új adag fölösleg
- csökkentsük az olyan egyéb szokásainkat is, amik fogyasztáshoz vezet(het)nek
    - TV, magazinok, meg úgy egyáltalán bármi, ami a közvéleménynek hatalmat ad felettünk



#### 3. **K**ijavítom (újrahasznosítom)

- ide csak akkor jut el valami, ha szükséges (nem utasítottam vissza), és azon belül is belefér abba a kevésbe, ami tényleg kell
- akkor viszont érdemes minél több használatot kipréselni belőle
    - ha javítható, akkor javítsuk, és még jelenlegi formájában használhatjuk
    - ha már nem, akkor a kidobás előtt még kereshetnénk neki egy új szerepet



#### 4. **K**ülön gyűjtöm

- ezt nevezzük gyakran újrahasznosításnak, de ez már a házon kívüli formája
- járjunk utána, hogy a lakhelyünkön mit és hogy lehet
- még nagyon gyerekcipőben jár, és nagyon sok együttműködést igényelne, hogy hatékonyan menjen
- ezért csak ilyen kései lépés -- nem szabad túl erősen erre hagyatkozni!



#### 5. **K**omposztálom

- a háztartási hulladék kb. harmada organikus, ami a szeméttelepen kifejtett negatív hatása helyett komposztálva újra hasznos lehet
- lakhelytől, technológiától, ártól, mérettől függően rengeteg megoldás létezik
    - a részletekbe most nem megyünk bele, de majd visszatérünk
    - addig is mindenki kezdjen barátkozni a gondolattal, hogy a panel vagy a társas ház nem kifogás, megoldható!
- ez jelképezi azt a zárt újrahasznosulási kört, amire az emberi modellnek is épülnie kellett volna!



























## Konkrét tanácsok

- mindig ugyanaz az általános minimalista elvek alkalmazására szolgáló ellenőrzőlista:
    - működik egyáltalán? vagy lejárt a szavatossága?
    - rendszeresen használom-e?
    - ez az egy van-e belőle?
    - veszélyezteti-e a családom egészségét?
    - bűntudatból nem merek megválni tőle?
    - csak azért van, mert mindenki másnak is van ilyenje? más nem válthatná ki?
    - megéri takarítani?
    - megéri, hogy foglalja a helyet?
    - újrahasznosítható?




- sok a recept
    - kajához, tisztítószerhez, művészeti kellékekhez, stb.



- a bevezetésen felül minden fejezet konkrét, területenkénti tanácsokkal szolgál
    - egyszerűség = kösz nem + kevesebb
    - begyűjtés = külön gyűjtés + komposztálás + esetleg sima kuka (ha kell)










### Konyha és bevásárlás

- bevásárlásnál továbbra is a pénztárcánkkal szavazunk, üzenetet küldünk
- kimérős / csomagolásmentes boltok
    - ezen a fronton kis hazánkban még nem járunk az élen, de már vannak kezdeményezések
- vidd a saját tárolódat
    - nem csak szatyor, de üvegek vagy fedeles tárolók is
    - a boltban legyél magabiztos, csinálj úgy, mintha mindig is így vásároltál volna, akkor kevesebben akadékoskodnak majd
    - ha mégis azt mondják, hogy nem lehet, akkor se higgy nekik vakon, kérd a menedzsert...
- ha nincs kimérős, és a helyi termesztők is csak "nagyüzemi" mértékekben alkudoznak, akkor alapíthatnánk egy vásárlói klubot is
- ha rendesen tervezünk, akkor heti 1 bevásárlós kör elég mindenhez
- ilyen alapanyagokhoz Zero Waste recepted is dukálnak
    - összetevők egyszerűsítése, kategorizálás, "kitapasztalás"
    - nem kell sok, itt is minimalizmus!
- az állandó alapélelmiszerek (liszt, cukor, olaj, fűszerek, ...) mellett érdemes forgó kategóriákban is gondolkozni
    - pl. hüvelyesek, amit egyszer babbal, egyszer lencsével töltünk meg
    - változatos, de nem egyszerre tárolós, így nem romlik meg

5K ellenőrzőlista:

1. Utasítsd vissza a csomagolt élelmiszereket és a zacskókat!
2. Minimalizáld a konyhai eszközöket és alakíts ki állandó étrendet!
3. Vásárolj újrahasználható szatyrokkal és bánj kreatívan a maradékokkal!
4. Jelölj ki külön tárolókat a különböző típusú hulladékaidnak!
5. Komposztáld a tényleges maradékokat!










### Fürdő és pipere

- hősnőnk rengeteg vad kísérletezésen van túl, még a fanatikusabb fázisából
    - házi samponok, sminkek, szappanok, ...
    - de habár kísérletezni hasznos, mindent hosszú távon alkalmazni nem
    - nekünk már csak azokat a recepteket mutatja be, amik bejöttek
- nagy lépés, ha szarsz a média kampányokra, amit elhitetik veled, hogy egy csomó mindenre szükséged van
- ha valami drágát basznál ki, gondolj arra, hogy tanulópénz, és az új szokásaid később sokszorosan megtérítik
- személyes higiénia téren gondoljunk nagyanyáink és nagyapáink dolgaira, próbáljuk inkább azt a kort megidézni
- részletes kitekintés a sminkelésre... hölgyeim, hadd ajánljam az eredeti szöveget!
- gyógyszerek tekintetében elkerülhetetlen valamennyi csomagolás
    - de maga az életmód rengeteget csökkent rajta
    - és házi tea/kenőcs/stb. jellegű orvosságokkal még tovább csökkenthető a bolti/receptes körök száma

5K ellenőrzőlista:

1. Ne legyen 60-féle samponod, és ne engedd, hogy a szintetikus alapanyagok hazavágják az egészséged!
2. Használj többcélú termékeket a napi rutinodban!
3. Térj át minél több újrahasználható higiéniás megoldásra!
4. Készítsd el a saját kozmetikumaidat, hogy eleve ne is legyen mit újrahasznosítani!
5. Komposztáld a haj és köröm hulladékot!












### Háló és gardrób

- ékszer = hamis státusz szimbólum és extra aggodalom... inkább mosolyogj! :)
- itt aztán tényleg nem kell venni semmit, csak az egyszerűsítés a fontos
    - ami nem az alvást, az esetleges olvasást, az öltözködést, vagy a lepedő-akrobatikát támogatja, az minek oda?
- a nagy baj a ruhatárral van
    - "The fashion industry is the prime example of [...] creat[ing] obsolescence in otherwise perfectly satisfactory goods." // Ezra Mishan
- ruhatárnál hasznos a szigorú leltár
    - és csak úgy jöhet új, ha egy régi megy helyette
    - ez az ismert kombinációk, és a reggeli "mit vegyek fel" paralízis ellen is nagyon hasznos
- a használt ruha gondolata nagyon idegen az USA-ban, de sztem kis hazánkban nem annyira rossz a PR-ja, hogy magasztalnom kelljen

5K ellenőrzőlista:

1. Állj ellen a trendeknek, legyen inkább stílusod!
2. Minimalizáld a bútoraidat és a ruhatárad is!
3. Vásárolj használt ruhákat!
4. Adományozd el a szükségtelenné vált ruháidat!
5. Komposztáld az organikus anyag maradékokat!












### Takarítás és karbantartás

- nagy ház = sok takarítani és javítanivaló
    - jól gondold meg, hogy tényleg kell-e neked, vagy csak a státusz szimbólum miatt akarod
- az ecet és a szódabikarbóna az istenek (ezt asszonykám nálunk is elég jól megszívlelte)
    - ezekből mindent IS lehet csinálni
- "Man will be victim of progress!" // szerző nagypapája
- törekedj a gyors és egyszerű karbantarthatóságra, foglalkozz inkább mással
    - vizsgáld egyszerűsítő szemszögből a napodat, és biztos lesz ott mit optimalizálni!

5K ellenőrzőlista:

1. Utasítsd vissza az egyszer használatos és antibakteriális tisztítószereket! 
2. Használj csak ecetet és szódabikarbónát a takarításhoz!
3. Használj újrahasznosított rongyokat; a javításokhoz pedig kölcsön szerszámokat!
4. Üvegben vedd az ecetet az újrahasznosíthatóság miatt!
5. Komposztáld a porcicákat!

Megjegyzés: a porcica angolul dust bunny, vagyis por nyuszika. A kulturális határok mentén még az állat hasonlatok is megváltoznak! :)











### Dolgozószoba és levélszemét

- a fizikai irodád (asztal, fiókok) és a digitális világod (inbox, fájlrendszer) is legyenek rendezettek!
- sok papíros kompromisszum, de az igazi megoldás a papírmentesség lenne (amire vannak is tippek, de ez úgyis egyénfüggő)
- az elektromos hulladék külön kezelendő (akár alkatrésznek adjuk el, akár dedikált feldolgozóhelyre visszük)
- külön szekció a digitális rendrakásnak, de itt hadd utaljak csak vissza a múlt hétre --> Cal Newport
- a kéretlen levelek megszűrése kezdeményezést és energia befektetést igényel; de megéri
    - Amcsiban elterjedtebbnek hangzik, mint nálunk, de azért itt is lenne mit javítani...

5K ellenőrzőlista:

1. Mondj nemet a névjegykártyákra, ajándékcsomagokra, tollakra, levelekre, hírújságokra, és szállítási csomagolásokra!
2. Válassz minőségi íróeszközöket; így valószínűbb, hogy figyelsz is majd rájuk!
3. Használd újra a csomagolóanyagokat és az egyoldalasan nyomtatott papírokat!
4. Csak mindkét oldalán használt papírt dobj az újrahasznosítós kukádba!
5. Komposztáld a ledarált papírt és a hegyezéskor keletkező hulladékot.
















### Gyerekek és iskola

- eleve kezdjük ott, hogy durva túlnépesedés, és nem biztos, hogy kell a gyerek
    - szabad választani, hogy legyen, de ne az legyen az alapértelmezett, hogy "hát persze, hogy kell"
    - legalább gondolkozzunk el rajta
    - darabszámilag 2-nél még "csak" pótoltuk magunkat, de ez fölé megint csak ésszel menjünk
    - fogadjunk örökbe, ha nagyon a darabszám a lényeg
    - és mindenképp tanítsuk a gyerekeknek, hogy vigyázzanak a környezetükre (remélhetőleg példamutatással, mert mi is épp azt tesszük)
- a "gyerekek miatt nem lehet" az legtöbbször tényleg csak kifogás
    - ezt használjuk azokra a dolgokra, amiket mi nem akarunk
    - mert társadalmilag nem elfogadott, hogy a nevelési stratégiába beleszólhat bárki is -- és így tudjuk, hogy ez lesz a beszélgetés vége.
    - másoknak lehet hazudni -- amin, csak úgy megsúgom, mindenki átlát -- de magunknak miért?
- más szemszögből: pont a gyerekek miatt is lenne még fontosabb ezt az életmódot elsajátítani
    - kevesebb igény = kevesebb munka = több idő a gyerekekre (is)
    - és szerintem a 20. kacat vagy konzol helyett nekik is jobb lesz, ha ott tudunk lenni mellettük
- tippek: szoktassuk őket napirendre, hagyjunk nekik teret, tanuljunk meg nemet mondani, limitáljuk a TV-t és társait, segítsünk nekik megérteni az értékrendünket, hirdessük a természet szeretetét, vonjuk be őket, vásároljunk együtt, ajándékozzunk nekik tárgyak helyett élményeket, és játsszunk velük!
- vállaljunk felelősséget az elburjánzó játéközönért
    - nem a gyerek hibája, hogy játszik velük, hanem a miénk, amiért egyáltalán beengedtünk annyi kacatot a lakásba
- ahogy nekünk is vissza kell utasítanunk sok mindent, tanítsuk ezt meg a gyerekeknek is
- az iskolák sok külső dolgot "rád kényszeríthetnek", vegyél nagy levegőket
- csomagolj kaját: ha már az otthoni étrend rendben van, akkor tudhatod, hogy bent is azt eszi-e a gyerek
    - itt is feljön a Furoshiki, jó ötlet... :)
- ne pakoljuk tele a napjaikat mindennel, hagyjunk struktúrálatlan időt
- 

5K ellenőrzőlista:

1. Utasítsd vissza az ingyen cuccokat, extra iskolai papírokat és a laminálást!
2. Egyszerűsítsd a játékokat és az iskola utáni aktivitásokat!
3. Vegyél használt ruhákat és iskolai kellékeket!
4. Alakítsd a szemeted egy részét művészeti kellékekké!
5. Komposztáld a művészkedéses maradékokat!

















### Ünnepek és ajándékok

- "We should not blindly follow traditions—there’s no learning in that. We need to understand them."
    - Nem szabad vakon követnünk a hagyományokat -- abban nincs tanulság. Megértenünk kell őket.
- a lényeg, hogy itt is lépjünk hátra, és ismerjük fel, hogy miért csináljuk, amit csinálunk
    - a szomszédokkal versengés megy és stresszeljük magunkat?
    - nem lenne jobb lazítani minőségi időt együtt tölteni?
- magukkal a tradíciókkal semmi baj nincs (a lelkünknek fontos lehet a rituálé, lehet előre várni, struktúrát ad az évnek, ...)
    - de nem kell túlzásokba esni, itt is csak egyszerűen
- a dekorációkra tesszük fel a fejezetenkénti kérdés listánkat
    - nálunk is ez volt, és még a fa sem "élte túl"
- szokjunk le az üdvözlőlapozásról is
    - a könyv szerint digitális valami van helyette, de én még inkább a Digitális Minimalizmust említeném itt
    - ha számít a kapcsolat, akkor beszélgessünk, ha nem, akkor meg ne
- a Húsvétban érdemes megfontolni a böjtöt
    - na nem vallásos értelemben, csak hogy próbáljunk ki valami újat
    - aminek előre tudjuk, hogy van lejárati ideje, ezért kockázatmentes
    - de mégis felrázhatja a hétköznapokat
- mint a gyerekeknél, itt is ajándékozzunk tárgyak helyett inkább élményeket
    - vagy az időnket/szakértelmünket, ehető vagy felhasználható dolgokat, stb.
- a kapás oldalról pedig tudassuk mindenkivel jó előre, hogy milyen elveket követünk

5K ellenőrzőlista:

1. Utasítsd vissza a kéretlen tárgyi ajándékokat; preferáld inkább a fogyasztható dolgokat!
2. Egyszerűsítsd az ünnepi dekorációidat; adj esélyt az ehető dekorációknak!
3. Cserélj, kölcsönözz, vagy vegyél használt jelmezeket!
4. Gyűjtsd külön az édesség csomagolásokat és az üdvözlőlapokat!
5. Komposztáld a Húsvéti tojáshéjakat és egyéb organikus ünnepi maradékokat!














### A szabadban

- a házon kívül is ugyanazok az alapelvek vonatkoznak
    - ha előre tervezel, akkor rengeteg szemét keletkezését ki tudod védeni
    - legyen nálad edény a maradékoknak, termosz a kávénak, stb.
- piknikezés vagy kemping esetén is komposztálhatunk
    - csak ássunk neki egy kis gödröt vagy árkot, tegyük bele az organikus maradékokat, és takarjuk be földdel
- a repülésnek nagyon durva az ökológiai lábnyoma, úgyhogy kerüljük, ha csak tudjuk
- amíg elvagyunk, a házunkat/lakásunkat akár ki is adhatnánk egy kis plusz profitért
    - ez valamilyen szinten velejárója lehet annak a szemléletnek, ha már nem azonosulunk annyira a cuccainkkal, hanem tényleg csak használjuk őket

5K ellenőrzőlista:

1. Készülj előre, hogy hirtelen helyzetekben is vissza tudd utasítani az extra szalvétákat, a szívószálakat, a repülőn a fülhallgatókat és hasonlókat!
2. Csak akkor repülj, ha más lehetőséged nincs!
3. Használj saját sampont a hotelekben is!
4. Figyelj, hogy a kempinges cuccaidat is újrahasznosíthasd!
5. Próbáld ki az árokkomposztálást, ha úton vagy szabadban vagy!























## A Zero Waste jelene és jövője

A Zero Waste életmód előnyei:
- anyagilag is megéri (kevesebb fogyasztás, tárolás, karbantartás, okosabb használat, eladások vagy bérbe adások)
- egészségügyileg is megéri (a műanyag csomagolások mellőzése miatt nem kerülsz kapcsolatba annyi vegyszerrel)
    - és emiatt nem mellesleg a szenny kaják nagyja is eltűnik
- idő szempontjából is megéri (a vásárlás eltűnése és a háztartás egyszerűsödése miatt több idő jut fontosabb dolgokra)

- tudatlanság --> tudatosság --> cselekvés --> izoláció --> magabiztosság --> részvétel
- ha eljutsz odáig, hogy már autópilótán mennek az elvek, kialakult a személyes rendszered, visszaadhatsz a közösségnek, ha:

1. az életmód követe leszel
    - magadon felül már másnak is segítesz elsajátítani ezeket a lépéseket
2. hallatod a hangod
    - ha valami még nem úgy van, ahogy szerinted kellene, szólj! kérd!
    - beszélj tulajdonosokkal, írj leveleket
3. kezdeményezel
    - vagy akár csináld magad (non-profit vagy akár for-profit módon)
    - szervezz dolgokat, tarts tanfolyamokat, vegyél részt a jogalkotásban, vagy építs céget egy ötleted köré



- sokáig fog tartani, mire az emberek megértik a zero waste-tel (vagy akár csak úgy általánosságban a minimalizmussal) kapcsolatban, hogy nem megfoszt az élvezetektől, hanem pont hogy helyet csinál a fontos dolgoknak az életedben!
- napjaink szemete igazából csak gondatlan tervezés és elégtelen infrastruktúra
- egy optimális világban nem küzdeni kellene a szemét ellen, hanem az lenne a társadalmi alap
    - nem kellene visszautasítani, mert eleve nem adna senki, mert az pazarlás
    - az anyagi "gazdagság" sem státuszt, hanem felelőtlen viselkedést jelentene a közvéleményben
- tárgyak helyett legyen inkább az a hagyatékunk, hogy a következő nemzedéket ezekre az értékekre neveljük
    - mi is rengeteget tehetünk, hogy előre lendítsük a világot a Zero Waste irányba
    - de ha egy olyan generációt hagyunk magunk után, akik ezzel az értékrenddel nőttek fel, az a legbiztosabb hosszútávú stratégia




















## Összefoglalás

