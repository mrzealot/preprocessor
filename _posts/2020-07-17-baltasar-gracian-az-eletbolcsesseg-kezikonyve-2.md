---
layout: post
title: Baltasar Gracián - Az életbölcsesség kézikönyve - 2
date: 2020-07-17 00:01
excerpt: >
---

"Az életbölcsesség kézikönyve"

https://mek.oszk.hu/01900/01922/01922.htm

{:target="_blank"}

[48 törvényes]({% post_url 2020-01-28-robert-greene-the-48-laws-of-power %})


    
- 112: "Némelyek annyira megbíznak értékükben, hogy elhanyagolják a jóindulat meghódítását; hozzáértők azonban tudják, hogy az érdem útja nagy kerülő, ha nem rövidíti meg a vonzalom."
    - lehet, hogy objektíven, mások véleményétől függetlenül is jó az, amit csinálunk
    - de ha egy kicsit is _úgy_ csináljuk, hogy az azért "tetszetős" legyen, akkor sokkal hamarabb lehet belőle valami
- 113: "Jó sorsban készülj fel a rosszra." --> egy az egyben sztoicizmus :)
- 114: "A vetélkedés a másik fél gyöngéinek dobra verésével kezdődik, és azt rángatja elő, amit tud, nem amit szabad. [...] A jóindulat mindig békés, és a jó hír mindig jóindulatú."
- 118 (egy kicsit felcserélve): "A jó modornak és a tiszteletadásnak nagy előnye, hogy azé marad, aki él vele. Aki mást megtisztel, magát tiszteli meg."
    - hasonló a sztoikus-féle "aki másnak árt, az igazából magának árt" nézettel, csak itt most fordítva
- 120: "Éljünk a jelenben. [...] Az okos ember alkalmazkodjék testi és lelki viseletében a mához, még ha jobbnak találja is a múltat."
    - kicsit Seneca-s mértékletességet juttatja az eszembe: fejben lehetünk _sokkal_ jobbak, de kívülről ne legyünk annyira nagyon mások, mert akkor ügyet sem fognak ránk vetni
    - márpedig mások társaságára és jóindulatára szükségünk van (mint tárgyaltuk)
        - ide 133-ból: "Aki magában akar élni, félisten legyen vagy egészen állat."
- 125: "Bűzös azok szája, akik mások szennyének csatornái."
    - khmm... pletykálkodás == rossz
- 129: "Ne panaszkodjunk soha."
    - eleve olyan is volt, hogy soha ne beszéljünk magunkról
    - inkább ez is a "pay it forward" elven menjen, dicsérjünk másokat
- 130: "A dolgok értékét nem az adja meg, amik, hanem aminek látszanak. Valamit érni és meg is mutatni annyi, mint kétszer annyit érni."
    - a látszat sokat számít, de akkor a legjobb, ha van is mögötte valami
    - szóval itt ne az legyen a tanulság, hogy elég valaminek látszani... csak annyi, hogy ha már valamiben erényesek vagyunk, akkor nem árt, ha ez látszik is
- 134: "Kétszeresen legyen meg, ami az élethez kell. [...] Függésünk a dolgoktól ne legyen kizárólagos."
    - főleg anyagi tartalék, lásd mondjuk Vicki Robin
    - ez nem feltétlen kell, hogy "ütközzön" a minimalizmussal -- mert ugye lehet, hogy csak nagyon kevés dologra van szükségünk, de azokból legyen tartalék, hogy "messzebb legyünk a szakadéktól"
    - illetve megint kapcsolódik a "jó időkben a rosszra készülés" is
- 138: "Ez is művészet: hagyni mindent, ahogy van. [...] Sok baj ellen a legjobb orvosság, ha nem nyúlunk hozzá, akkor magától elmúlik." --> leszarom tabletta
- 142: "Ne szegődj önfejűségből a rosszabbik párthoz, csak mert ellenfeled megelőzött, és a jobbikat választotta."
    - attól, hogy _valamiben_ nem értünk egyet valakivel, még nem jelenti, hogy _semmiben_ nem értünk egyet vele!
- 147: "Ne legyünk hozzáférhetetlenek. Senki sem olyan tökéletes, hogy időnként ne szorulna figyelmeztetésre."
    - nem kell mindenkire hallgatni, de az is ugyanakkora baj lehet, ha senkire nem hallgatunk
- 155: "Nagy próbája az ítélőképességnek, az őrültség perceiben is megőrizni okosságunkat."
    - akkor is legyünk öntudatunknál, ha mérgesek vagyunk
    - az első asszociációm erre a Tropic Thunder-es "Soha ne nyomd fullba a kretént!", csak egy kicsit ékesebben :)
- 158: "A legpusztább sivatag a barátok nélküli élet: a barátság megsokszorozza a jót, és elosztja a rosszat"
    - csak vigyázzunk is rá, hogy ki a barátunk
    - mi válogassuk meg, ne a véletlen!
- 159: "Tanuljuk meg eltűrni az ostobákat. [...] Akinek lelkülete nem alkalmas a tűrésre, húzódjék vissza önmagába, ha ugyan önmagát képes elviselni."
    - zzzzing!
- 161: "Ismerjük dédelgetett hibáinkat."
    - mint ahogy Seneca is mondja, ha ráébredünk, hogy mi a baj, az már fél siker!
    - szintén 225: "Ismerjük főbenjáró hibánkat."
- 167: "Tudjunk segíteni magunkon. [...] Némelyek keveset tesznek bajaik ellen, és megkétszerezik azokat, mert nem képesek elviselni."
    - csak gondoljunk bele, mennyire általános az üres panaszkodás az olyan dolgokkal kapcsolatban, amik ellen valójában semmit nem tesznek!
- 174: "Ne éljünk gyorsan. [...] Legyen az ember az élvezésben lassú, a cselekvésben gyors, mert a tettek megtéve jók, de az örömök bevégződve rosszak."
    - türelem és mértékletesség... nem új irányelvek, de ez a megfogalmazás nálam betalált
- 176: "Értelem nélkül - akár saját, akár kölcsönkért - nem lehet élni. Ám sokan nem tudják, hogy nem tudnak, mások meg azt hiszik, tudnak, pedig nem tudnak. Az ostobaság gyógyíthatatlan fogyatkozás, mert a tudatlan nem ismeri magát, s így nem is igyekszik segíteni a hiányon. Némelyek bölcsek lennének, ha nem hinnék, hogy azok."
    - Dunning-Kruger, már megint... Erről egyszer biztos kell írnom egy dedikált posztot
    - ugyanígy a 180-ból: "Az ostoba sohasem fogja azt tenni, amit az okos helyesnek ítél, mert nem képes felfogni, mi a helyes."
    - és megint a 194-ben: "Mindenkinek nagy véleménye van magáról, a legnagyobb a legkisebbeknek."
    - és megint a 201-ben: "A legostobább azonban az, aki magát nem tartja annak, de mindenki mást annak vél. [...] A világ tele van balgákkal, magáról mégsem hiszi, sőt nem is gyanítja senki, hogy az."
- 179: "A hallgatás nagy önuralmat követel, s az igazi diadal azé, aki ezen a téren legyőzi magát."
    - igen, ez tényleg valamilyen szinten ismétlés a 48 törvényesből, de megéri a sulykolást, mert nekem személy szerint például nagyon nem ártana többször befognom
- 183: "Minden ostoba meggyőződéses, és minden meggyőződéses ostoba. [...] Az akarat legyen szilárd, ne az ítélőképesség."
    - lehet úgy is töretlenül a jó felé törekedni, hogy közben azért flexibilisek maradunk, nyitottak az új információkra és az addigi véleményünk megváltoztatására
    - hasonlóan 227: "Ne engedjünk az első benyomásnak. Némelyek úgy kapnak az első híren, hogy valósággal összeházasodnak vele, s minden ezutáni már csak ágyasuk. Mivel pedig a hazugság mindig elsőnek jön, az igazságnak nem marad hely."
    - és ellenpéldának 248: "Ne adjunk mindig az utolsónak igazat."
- 192: "Ha élni akarsz, hagyj mást is élni. [...] Mindene megvan annak, aki avval törődik, ami fontos neki. [...] Olyasmin keseregni, amihez semmi közünk, ugyanolyan balgaság, mint félvállról venni azt, ami fontos."
    - Minimalizmus, egyszerre lelki és kapcsolati értelemben
- 194: "A hiú elképzelések gyötrelme az igazi valóság szerezte kiábrándulás. Az okosság vegye elejét az ilyen botlásoknak, s még ha a legjobbat várhatja is, készüljön el mindig a legrosszabbra, akkor egykedvűen fogadja majd, ami jön."
    - éés megint sztoicizmus
- 200: "Legyen kívánnivalód. Enélkül boldogságodban is szerencsétlen leszel. [...] Ha mindent megkapnál, minden kiábrándulássá és elégedetlenséggé válnék."
    - vagyis: tanuljuk meg élvezni a folyamatot, mert a vége úgyis kiábrándulás (és halál)
- 201: "Ostoba mindenki, aki annak látszik, és a fele azoknak, akik nem látszanak annak."
    - eszembe juttatja a következő (helytelenül Churchill-nek tulajdonított) idézetet: "The best argument against Democracy is a five-minute conversation with the average voter."
- 204: "A könnyűt tedd úgy, mintha nehéz, a nehezet, mintha könnyű volna. Amazt, hogy önbizalmad ne tegyen elbizakodottá, emezt, hogy a bizalom hiánya ne tegyen kishitűvé."
- 209: "A közkeletű ostobaságoktól csak különleges okosság szabadít meg."
    - Avagy ahogy én szoktam emlegetni: "Legyek milliói nem tévedhetnek: egyél te is szart!"
    - hasonlóan 280: "Járjunk egyenes úton. [...] Szolgáljon mások megbízhatatlansága nekünk ne követendő, hanem óvatosságra intő például. [...] Az egyenes jellemű [...] azért, mert mások másfélék, sohasem felejti el, ki ő."
- 214: "Ne csináljunk egy bolondságból kettőt. [...] Egy meggondolatlanságot a legokosabb ember is elkövethet, de kettőt már nem, s az elsőt is csak mentében, nem ültében."
- 224: "Ugyanaz a dolog más színben tűnik fel, ha más világításban vesszük szemügyre."
    - megint sztoicizmus
- 231: "Ne mutassunk meg félig kész dolgokat. [...] A dolgok, mielőtt valamivé lesznek, semmik, s amikor lenni kezdenek, még nagyon a semmiség állapotában vannak. [...] Ügyeljen hát minden igaz mester, hogy művét ne lássák embrionális állapotban;"
    - ebben gyakran hibás vagyok, mert annyira a folyamatra koncentrálok, hogy nem gondolok arra, hogy a végén "nagyobbat szólna"
    - kérdés persze, hogy mi a cél... ha a népszerűség és az elkápráztatás, akkor persze, a félkész tabu
    - de én az mellett érvelnék, hogy néha a folyamat bemutatása is fontos lehet, egyéb szempontokból
- 232: "Ne csak mindig elmélkedjünk, cselekedjünk is. [...] Mit ér a tudás, ha nem gyakorlati? Az élni tudás manapság az igazi tudás."
    - valamilyen szinten ez is "arany középút"
    - hasonlóan 249: "Jöjjön előbb a fő dolog, csak aztán, ha marad hely, a mellékes. [...] Az élni tudáshoz mindenképpen módszer kell."
- 240: "Ostobák közt éppoly céltalan bölcsnek lenni, mint őrültek között józannak. Beszéljünk mindenkivel a maga nyelvén."
    - ne akarjuk a saját hangnemünket ráerőltetni egy-egy szituációra
    - inkább itt is maradjunk flexibilisek
- 243: "Nincs könnyebb, mint jóravaló embert rászedni. [...] Nem mindig ostobaság, ha túljárnak valaki eszén, néha csak jóság. Kétfajta ember tudja megelőzni a kárt: a tapasztalt, aki a maga, és az okos, aki a más kárán okul."
    - SZIN-es sztori
- 247: "Igazán csak az idő a miénk: abban él még a hajléktalan is. Az értékes életet gépies robotban vagy túlságosan fennkölt munkában tölteni egyformán szerencsétlen dolog. Ne halmozzuk túl magunkat elfoglaltsággal vagy irigységgel, különben életünk rohanás lesz, és lelkünk megfullad."
    - ez pedig egy kiváló érvelés amellett, hogy miért is valid, hogy van hobbim, hogy néha kihagyok egy-egy napot, hogy az asszonnyal is kell foglalkozni, hogy kirándulni is kell járni, stb.
    - nyilván a "gépi robot" helyett próbáljuk a mérleget a "fennkölt munka" felé billenteni, de azért ne MINDIG! mert különben kiégünk
- 285: "Ne haljunk bele mások bajába."
    - persze szabad segíteni, de nagyon vigyázzunk, hogy azért ha esetlen neki nem is lesz jobb, nekünk azért ne legyen rosszabb
- 294: "Előfordul, hogy két ellentmondó ítélet találkozik, s mindkettő magáénak érzi az igazságot, pedig az, önmagához híven, sohasem volt még kétarcú. Haladjon a bölcs ezen a kényes területen megfontoltan, [...] helyezkedjék olykor a másik álláspontra, és vizsgálja meg az ellenfél érveit. Ha így jár el, nem fog mást elvakultan elítélni, sem magának igazat adni."
    - gyakorlatilag egy az egyben ahogy az On Liberty-ben láttuk
- 295: "A nagy tetteket nem tettetni, hanem megtenni kell. [...] Törekedjünk inkább arra, hogy hősök legyünk, mint hogy annak tartsanak."