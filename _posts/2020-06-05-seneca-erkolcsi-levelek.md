---
layout: post
title: Seneca - Erkölcsi levelek
pages: 256
date: 2020-06-05 00:01
excerpt: >
---

Gyakran ajánlott olvasási "módszertan", hogy igyekezzünk minden könyv esetén legalább egy-egy hivatkozott/kapcsolódó kötetet is elolvasni.
Így idővel sokkal teljesebben lefedhetjük az adott területet, és mellesleg kb. soha nem fogunk kifogyni az olvasnivalókból.
Úgy döntöttem ezért, hogy az első, mindent (nagyon felületesen) érintő adag végeztével futok még egy kört -- az eddigi könyvek hivatkozásai alapján.
Bőven ráérek majd utána új szálakat indítani vagy egy specifikus témára rászállni...

Első állomásunk ugye [Marcus Aurelius]({% post_url 2020-01-03-marcus-aurelius-elmelkedesek %}) elmélkedésekkel teli naplója volt, ezért a mostani célunk az ott tanultakat továbbgondolni.
Mivel azonban Marcus személyiségénél fontosabb maga sztoikus filozófia, a szigorú értelemben vett "hivatkozás" helyett egy tematikusan kapcsolódó kötetet választottam.
Heti áldozatunk [Lucius Annaeus Seneca -- Erkölcsi levelek](https://www.goodreads.com/book/show/97411.Letters_from_a_Stoic){:target="_blank"} című gyűjteménye.

Szerzőnk tehetségének köszönhetően többszöri száműzetésből is hatalmi pozícióba tudott visszakapaszkodni.
Később Nero császár tanítója/tanácsadója volt (de ezt ne vessük a szemére), és jó ideig az ő kezében volt az igazi irányítás.
Nekünk azonban mégis a "nyugdíjas" időszaka a legfontosabb, amikor is megfogalmazta erkölcsi leveleit egy fiatal barátjának.
Ezekből pedig alapos, mégis emberi képet kaphatunk a sztoikusok értékrendjéről.

Talán az akadályozta meg leginkább a sztoicizmus szélesebb körű elterjedését, hogy mennyire magas elvárásokat támasztott a követőivel szemben.
Egyből 100%, nincs kecmec!
Magát Seneca-t is sok vád érte, hogy nem ért fel azokhoz a magasztos elvekhez, amiket prédikált.
De jelentős vagyona ellenére egyszerűen étkezett, aludt, fürdött, és edzett.
Saját állítása szerint a gazdagsághoz való hozzáállása sokkal többet elmond, mint a gazdagsága.

Seneca sokat tett azért, hogy humanizálja az irányzatot, és hogy fokozatosságot adjon a szigor mellé.
Sztoicizmusa tehát sokkal inkább a közembernek íródott mint a fanatikusoknak.
Végül is ha mások megtérítése a célunk, akkor nem lehetünk **túl** különbözőek tőlük...
Miért ne lehetne úgy is a "végső" erények felé törekedni, hogy még nem vagyunk mindenben tökéletesek?

Ezt az összefoglalót is igyekeztem a [Marcus Aurelius]({% post_url 2020-01-03-marcus-aurelius-elmelkedesek %})-os bejegyzés mintájára tematikusan csoportosítani, és idézetekkel gazdagon megszórni.
Maguk a kategóriák is (nem meglepő módon) nagyon hasonlóan alakulnak:

- [Önfejlesztés](#önfejlesztés)
- [Fókusz](#fókusz)
- [Tanítás](#tanítás)
- [Minimalizmus](#minimalizmus)
- [Barátok](#barátok)
- [Beilleszkedés](#beilleszkedés)
- [Felkészülés és elfogadás](#felkészülés)
- [Öregkor és halál](#halál)

<br />






























## Önfejlesztés

A filozófia nem a hétköznapi teendőkkel foglalkozik, hanem a boldogsággal.
Mi a fontos?
Mi nem?
Hogy kell élni; hogy kell gondolkozni?
A filozófia arra való, hogy utat mutasson.
Lehet, hogy nem menő vagy szórakoztató, de nem is ez a dolga.
Mindegy, hogy Isten vagy a sors rendeli-e el a dolgainkat -- vagy csak a vak szerencse -- a filozófia teszi őket elviselhetővé.

Cserébe viszont a filozófia iránti elköteleződésünket napi szinten erősíteni kell.
Nem új fogadalmakat kell tenni, hanem megtartani a régieket!
Illetve nem az alkalmankénti, kiemelkedő teljesítményre kell hajtani.
Az kb. olyan lenne, mintha egy árus az összes jó portékáját a kirakatba tenné, és aztán a vevő csalódna, amikor belép.
Sokkal jobb a konzisztens teljesítmény!

Mondhatjuk, hogy a bölcsesség keresése a lelki egészség.
Anélkül beteg az elménk.
Na persze "rendben" kell tartani magunkat fizikailag is, de csak mértékkel.
Nem kell túlzásba vinni és egész nap a testünkön, vagy a világi dolgainkon molyolni!
Legyen meg gyorsan és egyszerűen, és aztán vissza az agyunkhoz, amit sokkal érdemesebb edzeni.

Fizikai betegségeknél amíg kicsi, addig tagadható, de amint elég nagy lesz, be kell vallanunk (magunknak is).
Na a fejben ez pont fordítva van: amíg nagy, addig fel sem ismerjük, hogy baj van -- mert akkora baj van.
Ezért ha már látjuk, hogy baj van, az jó!
Ha fel szeretnénk gyorsítani a folyamatot, akkor igyekezzünk időnként saját magunkat elítélni és bírálni!
Hátha ráakadunk valami ellentmondásra, amit nem is úgy kellene csinálnunk...
Persze onnan még egy valag munka lesz vele, mire változtatunk!

> Tisztában lenni a tévedésünkkel az első lépés a megváltás felé.
> > A consciousness of wrongdoing is the first step to salvation.

Seneca barátunk elég absztrakt, metafizikás értekezés is bocsátkozik, de a lényeg, hogy a testünk és a szellemünk két különböző dolog -- és legyen a szellemünknél a gyeplő!
Hogy a test dolgai (az élvezetek keresése vagy a fájdalmak elöl menekülés) ne tudják befolyásolni a józan ítélőképességünket!

<br />

Elfogultnak hangozhat egy filozófustól, de az ún. liberális tanulmányokkal szemben is erősen ajánlott a filozófiát előnyben részesítenünk.
Lehet, hogy az irodalom izgalmas történeteket mesél, de azt nem mondja meg, hogy a saját életünk izgalmaira hogy reagáljunk.
Lehet, hogy a matek megtanít rá, hogy mekkora a házunk, de a filozófia tanít meg arra, hogy mekkora házra van szükségünk.
A gazdaság tanítja meg, hogy hogyan ne veszítsük el a vagyonunk egy kis részét sem, de azt nem, hogy akkor is tudjunk mosolyogni, ha mégis elvesztenénk az egészet!

Az emlegetett liberális tanulmányok arra jók, hogy előkészítsék az agyat.
Felhúzzák egy olyan szintre, ahol már a morális tanulságokat is be tudja fogadni.
Mondjuk úgy, hogy köztes állapotok -- de nem szükségesek!
Könyvek nélkül is lehet valaki bölcs (csak könyvekkel könnyebb).
Az a fontos, hogy a filozófiával nem az intellektusunkat, hanem a jellemünket kell fejleszteni!

A bátorság, a hűség, az önfegyelem, az emberség...
Ezek az igazán fontos dolgok!
Ezeknek kell a hely a fejünkben -- ezért jól válogassuk meg, hogy a többiből mennyire pazarlunk kapacitást!

A _mit_ mellett az sem mindegy, hogy _hogyan_ tanulunk!
Ugyanabból a könyvből rengeteg lecke kiolvasható.
Legyen rajtunk a "filozófia szemüveg", és próbáljuk úgy értelmezni az olvasottakat, hogy azok vajon hogyan tudnák az életünket még jobb irányba terelgetni!
És aztán persze ültessük gyakorlatba a tanultakat!
Kevés rosszabb, mint a képmutatás; amikor egyesek olyan tanokat hirdetnek, amiket ők maguk sem tartanak be.

> Ki kell vadásznunk a hasznos és nemes tudásmorzsákat amik azonnali, gyakorlati hatással lehetnek az életünkre, és addig tanulni őket, amíg a szavakból tettek nem lesznek.
> > We should hunt out the helpful pieces of teaching, and the spirited and noble-minded sayings which are capable of immediate practical application and learn them so well that words become works.

A bölcsességért nem kell imádkozni; magunknak kell kikaparni!
A bölcsességben (és a filozófiában) pont az a legértékesebb, hogy nem osztogatják ingyen.
Módja viszont mindenkinek van megszerezni...

<br />

Nagyon tetszett az egyik történetben egy iparos válasza arra, hogy ugyan miért szöszmötöl olyan sokat valamin, amit olyan kevesen fognak látni.

> Nekem a kevés is elég; egy is elég lenne; és semennyi is elég lenne.
> > A few is enough for me; so is one; and so is none.

Vagyis akkor is számít, hogy milyen minőséget ad ki a kezéből, ha azt utána senki nem is fogja látni.
(Ez egyelőre kísértetiesen emlékeztet a blogra, ami gondosan, a legjobb tudásom szerint írok gyakorlatilag csak magamnak.)

Kell tehát egy ideál -- egy példakép, akihez folyamatosan hasonlíthatjuk magunkat.
Ha mindent úgy mondunk és teszünk, mintha figyelne, akkor egyből egyenesebbek leszünk.

> Vonalzó nélkül a görbéből sem lesz egyenes.
> > Without a ruler to do it against you won't make the crooked straight.

De természetesen jól válasszuk meg azokat is, akik véleményére **nem** adunk!

> Ha minden cselekvésre fárasztóként tekintünk az nem igazi pihenés, csak egy gerinctelen tehetetlenség.
> The state of mind that looks on all activity as tiresome is not true repose, but a spineless inertia.

> Ne kövesd azok példáját, akik a figyelemre sóvárognak, nem a saját fejlődésükre.
> > Refrain from following the example of those whose craving is for attention, not their own improvement.

<br />

A sok pozitív tanács között akad azért néhány olyan is, hogy mit **ne** tegyünk.
Ne legyünk például soha részegek, mert az tulajdonképpen egy önként vállalt őrültség, és a mértékletesség teljes hiánya.
Ügyeljünk emellett a haragunkra is -- ha nem is a mértékletesség, de legalább a saját józan eszünk megőrzése érdekében.

Enyhén kiosztjuk azokat is, akik nem használják ki a napfényt.
Honnan tudhatnák, hogy _hogyan_ kell élni, amikor még azt sem tudják, hogy _mikor_ kellene?!
És a kritika kiterjeszthetjük minden "természetellenes" életmódra.
Ez is leginkább azért van, hogy a figyelmet felkeltsék -- a helyes, természetes életmód egyszerű.

Ne legyünk komolytalanok, akik csak szórakozásból hallgatnak filozófusokat!
Ha csak a látszat vagy az esetleges későbbi felemlegetés miatt jegyzetelünk, akkor az később is pont annyit fog érni, mint ott helyben: semennyit.
Legyünk inkább nyitottak, hátha önkéntelenül is ragad ránk valami!

Az idézetek jók egy darabig, mint tanító eszközök, de előbb vagy utóbb mindenkinek a saját lábára kell állnia!
Jobb ha van egy saját, átfogó filozófiánk, mintha agyatlanul mások szösszeneteinek egy kis csokrára hagyatkozunk.
Ne mindig csak értelmezők legyünk...
Legyünk alkotók!

<br />

Mindez persze egy nehéz és lassú folyamat, de higgyünk benne, hogy menni fog!

> Nem azért veszítjük el az önbizalmunkat, mert nehéz; azért nehéz, mert nincs önbizalmunk.
> > It's not because they're hard that we lose confidence; they're hard because we lack the confidence.

És ha mindössze afelé haladunk, hogy egyre jobban tudunk saját magunk barátai lenni, már az nagy szó!

> Hogy mit haladtam? Kezdek a saját barátom lenni.
>
> -- Hecato
> > What progress have I made? I am beginning to be my own friend.

<br />


































## Fókusz

A filozófia egy teljes munkaidős állás.
Persze ezt egy gazdag arisztokratának könnyebb mondania a szolgákkal ellátott birtokáról, de attól még nem lesz kevésbé igaza.
Ha betegek lennénk, akkor sem a munkával törődnénk a saját egészségünk helyett.
De a fejünk közben "beteg", és a filozófia az egyetlen, ami kigyógyíthatja.
Prioritást kell ezért csinálnunk belőle -- nem elég csak olyankor foglalkozni vele, amikor a körülmények engedik!

> A filozófia azt mondja minden más elfoglaltságnak: "Nem áll szándékomban annyi idővel beérni, amennyi utánatok marad; ehelyett inkább _rátok_ fog csak annyi jutni, amennyit én meghagyok."
> > Philosophy [...] tells all other occupations: "It's not my intention to accept whatever time is left over from you; you shall have, instead, what I reject."

Ha még az egész életünk hátra lenne, akkor is kevés lenne az idő!
Nem pazarolhatjuk tehát olyan dolgokra, amik nem _szükségesek_.
Különben is, az idő sokkal gyorsabban telik, mint azt érzékeljük -- úgyhogy tessék munkához látni!
Sőt, a legjava van elöl, amikor még fiatalok és egészségesek vagyunk.
Jobban tennénk, ha kihasználnánk az elpazarlás helyett...

És ha már csináljuk, tegyük bele az energiát!
Ne ugráljunk könyvről könyvre, ötletről ötletre anélkül, hogy megemésztenénk.
Ássuk bele magunkat mélyebben egy-egy témába, és az többet fog érni, mint érintőlegesen belekóstolni többe.

> Semmi nem annyira hasznos, hogy akár már futólag is szolgálatot tehetne.
> > Nothing is so useful that it can be of any service in the mere passing.

Az akkori divatnak megfelelően arra is figyelmeztet, hogy ne fecséreljük absztrakt, értelmetlen, szó-kifacsarós vitákra az időnket.
Ez leginkább arra utal, hogy filozófia és filozófia között is mekkora különbség lehet.
A mai viszonylatokban viszont én inkább azt mondanám, hogy ne hanyagoljuk csak úgy az egész területet!
A filozófiának az a szerepe, hogy tanácsot adjon, és hogy segítsen a boldogtalanoknak -- és lássuk be, ez azért manapság is ránk fér!
Meg kell valahonnan tanulnunk, hogy a természet törvényei milyen egyszerűek.
Hogy aki azokat követi, az milyen könnyen boldog lehet!
És hogy aki nem, az pedig milyen könnyen lehet boldogtalan...

Persze azért ésszel kell a tanulás ütemét is megválasztani -- kb. "több nap, mint kolbász" elven.
Mondtuk ugye, hogy nem elég csak úgy belekóstolgatni, de az sem jó, ha egyből csak úgy ömlik!
Szépen fokozatosan, mértékkel...
De ezért is kell nekiesnünk: hogy még szépen fokozatosan is legyen időnk messzire jutni.






















## Tanítás

> A tanulásban lelt örömöm részben annak köszönhető, hogy így tanítói szerepbe is kerülhetek.
> > Part of my joy in learning is that it puts me in a position to teach.

De ez természetesen nem jelenti a tanulási folyamat végét -- annak ugye jó esetben soha nincs vége.
A jó tanár nem orvosként ad tanácsot a "betegnek", hanem sokkal inkább mint egy másik beteg ugyanabban a kórházban, aki ugyanabban szenved.

Mint ahogy a tanulásnál már említettük, a tanításnál sem feltétlen szerencsés, ha túlzottan az idézetekre hagyatkozunk.
Ilyenkor egy "titkári" minőségben kb. csak más hangját hallatjuk...
Rakjuk mellé a saját értelmezésünket!
Tegyük a magunkévá!
Ha csak vakon követünk másokat, akkor nem hogy nem fogunk semmi újat találni, de még csak nem is keressük!

És ha már "tegyük magunkévá": a tanítók és mentorok személyes benyomása időnként többet jelenthet, mint maga a tanításuk.
Érdemes lehet ezért személyesen is jelen lenni és inspirálni.
Ez persze csak akkor működik, ha hitelesek vagyunk -- és nem épp bort iszunk a vizet prédikálás közben.

> Akik hajlamosak mindarra, ami ellen prédikálnak, azok igazából két lábon járó hirdetései a saját tanításaik haszontalanságának.
> > People prone to every fault they denounce are walking advertisements of the uselessness of their training.

Ha már az üzenet stimmel, az előadásmódra is akad egy két megjegyzés.
Például elég részletesen kivesézzük, hogy tanárként és nyilvános szónokként nem igazán bizalomgerjesztő, ha hadar az ember.
Ha az elméje rendezett (az márpedig itt nem árt), akkor az előadásmódja is legyen rendezett.
Nyilván nem cél, hogy a kelleténél lassabb vagy vontatottabb legyen a tempó -- de ha nem megy az arany középút, akkor inkább lassabb legyen, minthogy elmenjen a közönség füle mellett!

> Nem sok szóra van szükség, csak hatásosakra.
> > What is required is not a lot of words but effectual ones.

További tipp, hogy versben vagy elmés idézetben megfogalmazva sokkal nagyobbat tud ütni ugyanaz az üzenet, ami prózában nem is lenne akkora szám.
De ha azzal megfogjuk a hallgatóságot, akkor utána azért prózával is erősítsünk rá!
Ha a célunk a hallgatóság "meggyógyítása" és az üzenetünk igaz, akkor a magunk oldalára állíthatjuk az érzelmeiket.
A baj csak ott jön, hogy ez majd meddig tart ki a másik fejében?
És hogy tettre inspirálja-e?
Bár ha már **valami** megmarad, az önmagában siker...

Illetve a levelezéssel kapcsolatban: az előkészített és fennhangon elmondott előadások is lehetnek hatékonyak, de a személyesebb, "halkabban elmondott" jótanácsok még jobbak (ha módunk van rá).
Főleg ha tanítani akarunk, nem csak rávenni a tanulásra.
Ne feledjük, hogy a filozófia tulajdonképpen csak egy csokor jótanács.

<br />





































## Minimalizmus

Nagyon egyszerűen: ne akarjunk többet, mint ami elég.
Ideális esetben a kajánk, a ruhánk, és a házunk is legyen olyan, ami megteszi -- de ne jobb.
Akkor lehetünk csak "szabadok", ha a dolgok és az élvezetek helyett a filozófiánk (az elveink?) szolgálatába állítjuk az életünket.
Legyünk hát hálásak azért, amink van, és ne idegeskedjünk azon, amink (még) nincs!

> Nem az a szegény, akinek túl kevés jut, hanem az, aki még többet akar.
> > It is not the man who has too little who is poor, but the one who hankers after more.

> Nézd meg, mennyi mindent veszünk csak azért, mert másoknak is van.
> > Look at the number of things we buy because others have bought them or because they're in most people's houses.

Minden, ami igazán _kell_, az relatíve könnyen elérhető, és nem igényel nagy idő/energia befektetést.
Mi tesszük a saját dolgunkat nehezebbé.
Régen még sokkal inkább úgy éltek az emberek, mint ahogy ma is kellene -- közel a természethez, 
minimalistán, egyszerűen.

> Ha a természethez igazítod az életedet, soha nem leszel szegény; ha mások véleményéhez, akkor soha nem leszel gazdag.
>
> -- Epicurus
> > If you shape your life according to nature, you will never be poor; if according to people's opinions, you will never be rich.

De nagy különbség van aközött, hogy úgy döntünk, nem teszünk rosszat; és aközött, hogy nem is tudjuk, hogy kellene rosszat tenni.
Az őseink érdemeit azért nem illik túlbecsülni, mert ők még nem is voltak képesek ilyen pofátlan pazarlásra, amit manapság láthatunk.
A mai emberek pedig már jócskán tudnak rosszat tenni, viszont sajnos teszik is.
Az igazi bölcsesség onnan jönne, hogy habár tudnánk, tudatosan mégis az választjuk, hogy nem tesszük.

> Senkinek nem lehet meg mindene, amit akar; viszont mindenkinek hatalmában áll nem vágyni arra, amije nincs, és vidáman kihozni a legtöbbet abból, amije van.
> > It is in no man's power to have whatever he wants; but he has it in his power not to wish for what he hasn't got, and cheerfully make the most of the things that do come his way.

A másik oldalról nézve: olyankor is vigyázni kell a sors ajándékaival, amikor látszólag semmi akadálya a túlzásba esésnek.
Érdemes csapdaként tekinteni rá, mert ahogy jött, úgy el is tűnhet.
Ha viszont menet közben ráfüggünk, akkor tulajdonképpen a tárgy birtokol minket, és nem fordítva.

> Azt gondoljuk, hogy ezek a tárgyak a mieink, pedig igazából azok kaptak el minket.
>
> -- Tyler Durden... jha nem is, Seneca.
> > We think these things are ours when in fact it is we who are caught.

A fentiek fényében igyekezzünk tudatosítani magunkban, hogy a boldogságunk nagyban független a körülményeinktől.
Vagy ahogy a szerző mondja:

> A legfelsőbb erkölcs nem szorul külső segítségre. Teljesen "házi termesztésű". Amint elkezdi bármilyen részét is magán kívül keresni, kiteszi magát a sors szeszélyeinek.
> > The supreme ideal does not call for any external aids. It is homegrown, wholly self-developed. Once it starts looking outside itself for any part of itself it is on the way to being dominated by fortune.

Ezekből egyenesen következik, hogy a lakhelyünk sem szabad, hogy meghatározza a hangulatunkat.
Felemlegetjük (egy látogatás keretein belül) Scipio hadvezért is, aki hírneve és vagyona ellenére egy (Seneca kortársai szemszögéből) lepratelepre vonult vissza.
Ha egy olyan nagy embernek az elég volt, akkor most nekünk minek is ez a sok csicsa?
Seneca is beköltözött időnként a saját vidéki házából egy zsúfolt, zajos városi lakásba, hogy erre emlékeztesse magát.

> Kényszerítem az elmémet, hogy a külső elterelések helyett magával foglalkozzon. Lehet kívül teljes a téboly, ha belül nincs nyugtalanság.
> > I force my mind to become self-absorbed and not let outside things distract it. There can be absolute bedlam without so long as there is no commotion within.

> Mi értelme, hogy csend van a szomszédságban, ha a saját érzelmeink zavarosak?
> > For what is the good of having silence throughout the neighbourhood if one's emotions are in turmoil?

Külön kitérünk még a költözködésekre és az utazásra is, amik ugyanazért nem működnek: mi magunk továbbra is ott leszünk.
Pont azt nem tudjuk hátrahagyni, ami miatt menekülünk.
Lehet, hogy magunktól a vidéket választanánk, de a városban is el kell tudnunk boldogulni!
Az utazás tehát önmagában hatástalan, bölcs elmével pedig szükségtelen.

> Miért csodálkozol, hogy az utazásaid nem tesznek jót, amikor saját magad továbbra is magaddal viszed? Pont azzal vagy felnyergelve, ami innen is elkergetett.
>
> -- Socrates
> > How can you wonder your travels do you no good, when you carry yourself around with you? You are saddled with the very thing that drove you away.'

> Nem annyira az számít, hogy hova érkezel, mint hogy milyen emberként érkezel oda.
> > Where you arrive does not matter so much as what sort of person you are when you arrive there.

Seneca mérsékelt szigora miatt megjegyezzük azért: nagy különbség van aközött, hogy milyen körülmények között _tudnánk_ boldogok lenni, és milyen körülményeket választanánk, ha tehetnénk.
Az igazi sztoikus bölcs akkor is teljesnek érezné magát, ha levágnák egy kezét -- de attól még persze preferálná, ha _nem_ vágnák le.
Ugyanígy a bármi más külső tényezőre is: nem arról van szó, hogy az embernek ne legyen valamije, vagy hogy ne is _akarjon_ valamit.
A lényeg az, hogy ne legyen **szüksége** rá, és tudjon nélküle is boldog lenni!

<br />

































## Beilleszkedés

Ha saját magunkkal és az anyagi világgal már (nagyjából) rendben vagyunk, akkor ideje a másokkal való kapcsolatainkra is kitérni egy kicsit.
Mert az önfejlesztés szép és jó, de csak akkor, ha tényleg önmagunk fejlesztéséért csináljuk.
Ha ebbe bármilyen formában belekeveredik a külső megbecsülés és visszajelzés igénye, az már rég rossz.

Dicsérjenek persze, ha felnéznek ránk, de mi ne a dicséretért csináljuk.
Visszafelé pedig mi is nézzük meg, hogy miért dicsérünk másokat.
A házuk, a földjük, a pénzük nem igazán az övék, csak ott vannak körülöttük...
A jellemük az övék, semmi más; az pedig akkor tökéletes, ha úgy élnek, ahogy azt a "természet követeli".

> Aki ló vásárlás közben a nyerget és a kantárt vizsgálgatja az állat helyett, az egy idióta.
> > A man who examines the saddle and bridle and not the animal itself when he is out to buy a horse is a fool.

Az persze mindenkinek elég nehéz helyesen élni, ha körülöttünk a többség nem úgy él.
Nem hogy csak nem fognak vissza a természetellenes hajlamainktól, még biztatnak is!
Mondhatjuk, hogy a tömegek könnyen "megrontják" az ember fejét.
Megingathatnak olyan elhatározások, amiket stabilnak hittünk, és előjöhetnek olyan dolgok is, amikről azt hittük, hogy már sikeresen "száműztük" az életünkből.
Vigyázzunk tehát, hogy milyen körökben mozgunk!
Legrosszabb esetben pedig tekintsünk a többség véleményére úgy, mint egy szirén énekére -- "kössük ki magunkat a filozófia árbócához"!

A legegyszerűbben úgy védhetjük meg magunkat mások ellen, ha nem hívjuk fel magunkra a figyelmet.
Ne legyen nagy vagyonunk -- és azzal se dicsekedjünk, amink van -- és akkor a kapzsik és az irigyek is elkerülnek majd.
Ne bántsunk meg másokat -- és nézeteltérések esetén legyen könnyű velünk kibékülni!
Félelem ügyében pedig leginkább arra figyeljünk, hogy éljünk helyesen, és ne adjunk okot, hogy másnak félnie kelljen tőlünk!

A tömeg kerülése természetesen nem azt jelenti, hogy legyünk teljesen antiszociálisak.
Csak azt, hogy ha nem _ront meg_ a tömeg, akkor hosszú távon talán jobban az emberek hasznára lehetünk.
Vigyázzunk azonban: attól, hogy nyilvánosan elfordulunk valamitől, még nem biztos, hogy magunkban is "kiirtottuk".
Egy adott gyengeség belülről is bármikor felütheti a fejét -- ami csak rosszabb lesz, mert rejtett.
Seneca kioszt például egy visszavonult remetét, akire szintén bölcsként tekintettek, mert visszavonultan élt.
Viszont az nagyon nem mindegy, hogy valaki a filozófia miatt vonul vissza és megtanulja, hogy hogy kell élni, vagy csak elmenekül mások elől (vagy akár a saját kudarcai elől), hogy aztán otthon élhessen az élvezeteknek.
Sőt, még feltétlen elmenekülni sem fontos -- saját magunk agyatlan elfoglalásával is elfedhető, hogy belül nincs rend...

A könyv arra is felhívja a figyelmünket, hogy egy társadalom nyelvezete mennyire az értékrendjét tükrözi.
A túlzott, stilisztikus kifejezések például a hasonlóan túlzó anyagiasságot tükrözhetik.
És ez egyéni szinten is látszódik.
Igyekezzünk ezért nem elnézni magunknak azokat a konkrét hibákat sem, amiket a korunk társadalma épp kollektíven elnézne!
Vigyázzunk az elménk épségére, mert a gondolatain, a szavaink, de még a járásunk is onnan fakad.

Kellően megdorgálva érezzük magunkat?
Akkor jó, jöhet a Seneca-i mértékletesség: lehet úgy is tökéletes a belső ideálunk, hogy kívülről nem vagyunk tökéletesek.
Mellesleg ugye ha túlzottan eltérünk másoktól, akkor vonakodnak majd bármiben is követni.

> Célozzunk meg egy olyan életvitelt, ami nem szöges ellentéte a _csőcselékének_, de azért jobb. Különben pont azokat fogjuk visszataszítani és elidegeníteni, akiket meg szeretnénk reformálni.
> > Let our aim be a way of life not diametrically opposed to, but better than that of the mob. Otherwise we shall repel and alienate the very people whose reform we desire.

Illetve világos, hogy nem kell kulináris ínyencségekkel megtölteni az asztalt, ha egyszer az egyszerűségre és a természetességre törekszünk...
De ugyanakkora hülyeség lenne a hétköznapi sztenderdnél is lejjebb adni csak azért, hogy azzal villogjunk.

> A filozófia egyszerű életet követel, nem vezeklést.
> > Philosophy calls for simple living, not for doing penance.

Különösen ünnepekkor próbáljunk nem annyira másnak lenni, hogy kilógjunk!
Annyira viszont azért legyünk mások, hogy nem vakon és mértéktelenül hajszoljuk az élvezeteket!

<br />


































## Barátok

Az első, barátokra vonatkozó tanács, hogy vigyázzunk, kiket nevezünk barátnak:

> Mindenkiben megbízni ugyanolyan hiba, mint senkiben sem bízni.
> > Trusting everyone is as much a fault as trusting no one.

Ha viszont egyszer barátok, akkor onnantól bánjunk velük nyíltan és beszéljünk meg velük mindent!
A bizalom és a bizalmatlanság között is kell egyféle egyensúly, de legyen ez inkább a mennyiségben, ne a minőségben!

A barátságok ápolásának üzenete is elhangzik tömören -- aminek a technikai részleteit a [Dale Carnegie]({% post_url 2020-05-01-dale-carnegie-hogyan-szerezzunk-baratokat %}) posztban boncolgattuk:

> Ha azt akarod, hogy szeressenek, szeress!
>
> -- Hecato
> > If you wish to be loved, love.

A barátok nem arra valók, hogy kaphass, hanem hogy adhass.
Fontos, hogy a másik érdekeit is ugyanúgy szem előtt tudjuk tartani, mint a sajátjainkat.
Ha a barátságban nem maga a barátság a célunk, akkor az egy üzleti kapcsolat, nem barátság!

> Ezek az úgy nevezett érdekbarátságok.
> > These are what are commonly called fair-weather friendships.

Ebből a szemszögből nem teszünk különbséget a barátság és a szerelem között, hiszen a szerelem is igazából csak egy őrült fajta barátság.

<br />


































## <a name="felkészülés"></a>Felkészülés és elfogadás

Ha lemondunk a reményeinkről, akkor búcsút inthetünk a félelmeinknek is.
Mindkettő abból fakad ugyanis, hogy nem tudjuk magunkat a jelenre korlátozni, előre és utólag is aggódunk.

> Senki nem korlátozza a boldogtalanságát a jelenre.
> > No one confines his unhappiness to the present.

És habár a múlton rágódásnak tényleg semmi értelme, a jövőn aggódásból legalább csinálhatunk valami hasznosat is: a jó időkben kell készülni a rossz időkre!
Érdemes havonta/időnként olyan önkéntes szegénységet szimulálni, ami szoktat arra, hogy mi lenne, ha tényleg így járnánk.
Nem nagy cucc, mert a világon sok millió koldus és éhező csinálja nap mint nap -- de mi _önkéntesen_ csinálnánk, és ez benne a nagy szó!

> Jelölj ki egy pár napot, ahol beéred a legegyszerűbb étellel, abból is kevéssel, szakadt ruhákkal, és kérdezd meg magadtól: "Ettől kellene félnem?"
> > Set aside now and then a number of days during which you will be content with the plainest of food, and very little of it, and with rough, coarse clothing, and will ask yourself, 'Is this what one used to dread?'

> Elengedhetetlen ahhoz szoktatni magunkat, hogy kevéssel is be tudjuk érni.
> > It is essential to make oneself used to putting up with a little.

Nem kell mindent előre tudni, de mindenre fel kell készülni
És "minden" alatt itt nem csak a gyakori eseményekre gondolunk ám!
Próbáljunk meg mindent elképzelni, ami megtörtén**het**, és akkor talán nem sokkol majd, ami ténylegesen történik.

> A legjobbra számítok, de a legrosszabbra készülök.
> > I look for the best and am prepared for the opposite.

Ha pedig már készültünk, az nagyban segíthet a másik szükséges fázisban: az elfogadásban.
El kell fogadni a sorsunkat, méghozzá mindenféle neheztelés nélkül!
Egyszerűen ezek az élet feltételei -- Seneca kerek perec ki is mondja, hogy "ha nem tetszik, meg szabad halni".
Amíg viszont itt vagyunk, lássuk be, hogy az élet így működik.
Mind lehetünk éhesek, szenvedhetünk, megöregedhetünk, és végül úgyis meghalunk...
De mindebben semmi "rossz" vagy "gonosz" nincs -- azt csak mi tesszük bele.
Ez ugye megint az események és a címkézésük elkülönítése.
Ha nem csinálunk belőle nagy ügyet, akkor nem lesz nagy ügy.

> A satnya, fejletlen lélek folyton szenved, semmit nem lát helyesnek az univerzum rendjében, és inkább az isteneket reformálná meg, mint saját magát.
> > The puny degenerate spirit which struggles, and which sees nothing right in the way the universe is ordered, and would rather reform the gods than reform itself.

> Balszerencse kényszer alatt élni, de senki nem kényszerít, hogy kényszer alatt éljünk.
> 
> -- Epicurus
> > To live under constraint is a misfortune, but there is no constraint to live under constraint.






























## <a name="halál"></a>Öregkor és halál

Hát igen, sztoicizmus kapcsán nem elkerülhető ez a téma...
És nem is _kerülendő_, mert valószínűleg bőven van mit helyretenni a gondolkodásunkban.
Kezdjük mondjuk azzal, ahogy a kultúránk az öregkort kezeli.
Pedig (az öreg!) Seneca szerint az a fázis is lehet ugyanolyan élvezetes, ha az ember tudja megfelelően élvezni!
Vagy akár az is lehet, hogy addigra már kinőjük az élvezetek iráni vágyainkat -- és **az** is jó!

A testi öregség elkerülhetetlen, de a lényeg, hogy fejben továbbra is ugyanolyan frissek tudjunk maradni!
És mivel jó esetben a testhez való kapcsolatunkat eddig is szándékosan gyengítettük, akkoriban sem lesz annyira zavaró.
Hiába mondja a test, hogy a vénség nem jó, ha a fej szerint (a sok tapasztalat miatt) pont akkor a legjobb.
Seneca hajlamosabb a fejére hallgatni -- én pedig hajlamos vagyok egyetérteni!

A betegségek tűrésére is a filozófia a legalkalmasabb.
Vagy letisztázza előttünk, hogy hogyan tűrjünk, és hogy _miért_ tűrjünk (ha tűrjünk) -- vagy megnyugtat azzal kapcsolatban, hogy miért _ne_ tűrjünk, és hogy nézzünk szembe a halállal.
Hiszen nem a halállal van a baj, csak a halálfélelemmel.

> Félsz meghalni -- és mondd csak, az életmódod mennyiben más attól, mintha halott lennél?
> > You are scared of dying -- and, tell me, is the kind of life you lead really any different from being dead?

A halálfélelem mellett pedig csak a fájdalom és az élvezeteink megtörése a kellemetlen a betegségekben.
Ami a fájdalmat illeti: az vagy tűrhető, vagy rövid.
Folyamatosan tűrhetetlen fájdalom nincs, mert belezsibbadunk.
Megint előkerül, hogy szét kell választani az elménket a testünktől, és akkor a test "kellemetlenkedései" esetén az elménkbe visszavonulhatunk.

Itt (is) a köznéptől vesszük a fájdalomról alkotott képünket, és azért tűnik annyira rossznak.
Ha triviálisként tekintenénk rá, akkor sokkal inkább az is lenne!
Gondoljunk mondjuk a bokszolókra, akik durva fájdalmakat kiállnak -- nem is csak a meccseken, hanem már az edzés során is.
De nem tekintik kibírhatatlannak, ezért ki is bírják.
Tegyünk mi is így a saját fájdalmainkkal!
Nem a címért vagy a dicsőségért, hanem a morális életért.

Ha pedig az zavar a betegségben, hogy mennyire beleszól a dolgunkba, akkor gondoljunk erre: a legfontosabb dolgunk amúgy is az elménkkel van.
És azt ugye menet közben is használhatjuk.
Már maga az értékes, hogy méltósággal és ép ésszel viseljük a velünk történteket -- mint ahogy ezt [Dr. Frankl]({% post_url 2020-01-21-viktor-frankl-megis-mondj-igent-az-eletre %}) is biztosan megerősítené.

> Intézd úgy, hogy a hibáid hamarabb haljanak meg, mint te magad.
> > Make sure that your faults die before you do.

Persze nyafoghatunk tovább, hogy "De hát a halállal szembenézni csak nem kellemes!"
Na igen ám, de ennek semmi köze nem kellene, hogy legyen az idős korhoz!
Az előző szekció szerint ugye már fiatalon is figyelembe kellene venni, hogy bármi megtörténhet.
Ezért kell minden nap úgy lefeküdni, hogy megtettük, amit meg kellett tennünk -- ha ott a vége, hát ott a vége.
Aki képes úgy hozzáállni, hogy már eddig is "leélte a jussát", annak minden reggel egy lottó ötös pusztán azért, mert újra felébredt!

A halállal kapcsolatban nincs olyan, hogy "nem időben jön".
Mindig akkor jön, amikor jönnie kell.
És ha erkölcsösen éltünk, akkor nem is lesz "befejezetlen".

> Maga az élet egy rabszolgaság, ha félünk meghalni.
> > Life itself is slavery if the courage to die be absent.

De mi van, ha azért nem akarunk meghalni, mert tesszük a kötelességünket és nem akarjuk félbehagyni?
Egyrészt: meghalni is az élet egyik kötelessége.
Másrészt: a kötelességeinknek soha nincs vége, ezért olyan sem lehet, hogy "félbehagytuk".
Az életünk is olyan, mint egy színdarab: nem az a lényeg, hogy milyen hosszú, hanem hogy milyen "jó", és hogy hogyan lesz vége.

Ahogy mindenre, erre is lehet készülni: "gyakoroljuk a halált"!
Éljünk hát úgy, hogy bármikor is jöhessen.
Másrészt pedig ne ragaszkodjunk annyira az életünkhöz, hogy majd képtelenek legyünk elengedni -- mert egyszer úgyis el kell!
Nézzük úgy, hogy a halál szimplán csak "nem létezés", amiben a születésünk előtt is volt részünk bőven.
Töröljük ki belőle a kényszert: döntsük el, hogy azt akarjuk, amit a sors úgyis ránk kényszerítene!
Mennyivel elegánsabb lesz kisétálni a bárból zárórakor ahelyett, hogy ki kellene minket dobni...

> Senkinek nem lesz hatalma felettünk ha megbékélünk halállal.
> > No one has power over us when death is within our own power.

Hogy ne csak a mi halálunkról legyen szó, másé sem muszáj, hogy akkora törést jelentsen.
A túlgyászolás például hiba.
Persze, lehet gyászolni, de csak mértékkel.
A gyász mennyiségének ugyanis (jó esetben) semmi köze ahhoz, hogy mennyire volt fontos a másik.
Nem túl méltó egy bölcs emberhez, ha nem mi vetünk véget a gyásznak, hanem csak a gyász "un ránk".
Hiszen amúgy is a szívünkben fogjuk tartani az elhunytat utána is, nem?
Na ugye!

A túlzó gyász sokszor csak a közönségnek szól.
Ha pedig őszinte, akkor az azt jelenti, hogy az eset annyira váratlanul ért minket.
De hát az megint a mi hibánk -- miért is nem készültünk rá?
Amíg itt vannak, gondoljunk arra, hogy egyszer majd nem lesznek!
És amikor már nincsenek, gondoljunk arra, amikor még itt voltak!


























## Összefoglalás

