---
layout: post
title: Mentális áttekintés
permalink: /2020/mentalis-attekintes
date: 2020-12-05 00:01
excerpt: >
    TODO
---



2020-01-03-marcus-aurelius-elmelkedesek

    - egy év távlatából visszatekintve csak nőtt a szememben az értéke -- pedig már eleve kiindulásnak is elég magasan volt
    - szinte minden előfordul benne, amiről a blogon beszéltünk
        - mentális fejlődés, önmagunk fizikai karbantartása, világi minimalizmus, embertársaink helyes kezelése
        - nyilván egy-egy dedikált könyv mélyebbre megy a saját témájába, de Marcus elmélkedései egy kompakt, egyszerű, és elegáns összefoglalót adnak majdnem mindenhez, amit a hétköznapokban fejben kellene tartanunk.

    - de amit a sztoikussággal kapcsolatban a leginkább kiemelnék, az a "címkézés" (vagyis az érzékelésünk, és az azokból fakadó érzéseink/gondolataink szétválasztása)

2020-01-07-simon-blackburn-think

    - durván absztrakt, de a maga tömörségében egy jó bevezetés a filozófia ágazataiba
    - ami látszik, hogy a praktikus vonalon mindenképp az etikával kell majd még foglalkoznunk
        - remélhetőleg úgy majd egyre jobban letisztul, mitől is lesz "jó" egy jó élet, mit várhatunk másoktól, vagy ők tőlünk, stb.
    - egy másik, látszólag mellékes tanulság, amit így utólag kiemelnék: az emberiség történetében a nagy áttörések akkor szoktak történni, amikor **máshogy** kezdünk gondolkozni, nem csak *mást* vagy *másról*.
        - ez pedig legtöbbször olyankor esik meg, ha a tudományterületek keverednek.
        - mondjuk egy nem fizikus kezd kimondottan nem fizikusosan a fizikáról gondolkozni. Úgyhogy ne féljünk belefogni valamibe csak azért, mert az “nem a mi asztalunk”.

2020-06-05-seneca-erkolcsi-levelek

    - fontos kiegészítés Marcus mellé, mert nem annyira maximalistán és egyből tökéletességre törekvően adja elő a sztoikusok elvárásait
    - ezáltal pedig a "közemberek" megtérítéséhez talán alkalmasabb
    - itt is ugyanúgy felmerül az önfejlesztési, mint kötelezettség, az embertásraink kezelése, a mindenre felkészülés, a halál helyes szemlélete


2020-06-12-seneca-erkolcsi-levelek-2

    - minimalizmus + szocializálódás, de Seneca-i mértékletességgel
    - ezek az emberek 2000 éve halottak!! értitek ti, hogy ezek milyen általános életbölcsességek, ha ilyen távlatból is kapásból alkalmazhatóak lennének az életünkre?!



2020-06-19-john-stuart-mill-a-szabadsagrol

    - **tudatosság** = vizsgálnunk kell, hogy mit miért hiszünk, ütköztetni mások nézeteivel (nem elhallgattatni őket), csak így lehetünk bármennyire is "biztosak" az igazunkban
        - és mellesleg csak így lesz majd az a nézetünk mély hatással az életünkre... mert nem csak úgy kaptuk, hanem megküzdöttünk érte
    - **szabadság** + **felelősség** = látnunk kell, hogy miben vagyunk szabadok kísérletezni az életünkben
        - gondolatok, érzések, vélemények, ízlés, foglalkozás, hobbi, vallás, párválasztás, önmegvalósítás, boldogság
        - de ebből adódóan viszont azt is látnunk kell, hogy a szabadságunkkal felelősség is jár!


2020-06-26-bertrand-russel-a-nyugati-filozofia-tortenete-1

    - egy fontos tanulság, hogy nem a válaszok az annyira fontosak, hanem hogy egyáltalán feltegyük a megfelelő kérdéseket
        - ebben pedig ismét Mill-t igazoljuk: mindegy, mire jutunk a végén, csak tudatosan jussunk oda
        - különben a már jól megszokott társadalmi alapértelmezés alattomosan bekúszik az életünk minden területére
    - a másik, hogy belsőleg következetesek legyünk a nézeteinkkel
        - gyakori a kognitív disszonancia, vagyis az egymásnak ellentmondó nézetek együttes vallása
        - de ha igazán egyenes, őszinte, etikus életet szeretnénk élni (ami a boldogsághoz is vezet), akkor mindenképpen el kell érnünk egy belső rendet



2020-09-05-ralph-waldo-emerson-onbizalom

    - emerson esszéje már kb. feltételezi a mill-es tudatosságot, vagyis hogy tisztában vagyunk vele, mi jön belőlünk
        - milyenek szeretnénk lenni, ha bármilyenek lehetnénk... mit mondanánk, hogyan viselkednénk, stb.
    - emerson ehhez leginkább csak egy kis bíztatást tesz hozzá, hogy akkor csináljuk is
        - merjük felvállalni önmagunkat mások előtt is, ne csak az otthonunk biztonságában
        - ha tévedünk, merjünk változtatni, akárhogy is tűnik az a külső szemlélők számára
        - alakítsuk olyanra a kapcsolatainkat, amikben nem kell megjátszanunk magunkat





2020-01-18-csikszentmihalyi-mihaly-flow

    - a flow gyakorlatilag egy pszichológiai továbbgondolása az alapvető sztoikus elvnek, miszerint a boldogságunk azon múlik, hogy milyen szemszögből tekintünk az életünkre
        - ott ezt ugye csak megmondtuk, hogy "nézzük a dolgainkat pozitívabb megvilágításban"... a flow megpróbál abban is segíteni, hogy **hogyan**
    - a flow állapotban töltött idő (amikor teljesen belemerülünk abba, amit csinálunk) erősen korrelál a boldogságunkkal
        - és habár vannak aktivitások vagy helyzetek amik jobban kompatibilisek a flow-val, bármilyen élethelyzetet alakíthatunk ilyenné a megfelelő hozzáállással
        - ez tulajdonképpen az élményeink fejlesztése -- ugyanabban a környezetben ugyanaz történik velünk, de mi mégis jobban élvezzük, mert más lesz a nézőpontunk
    - Az életnek nincs egy beépített, egy kaptafára készült “értelme”, de ettől mi még adhatunk neki!


2020-01-21-viktor-frankl-megis-mondj-igent-az-eletre

    - a sztoikus és a flow-s lecke mintegy sulykolásaként, Viktor Frankl szintén megmutatja, miért érdemes különválasztani a külvilág ingereit attól, hogy hogyan reagálunk rájuk
        - annyira hatásos ez a módszer, hogy még a náci koncentrációs tábort is "emberként", méltósággal lehetett vele túlélni
        - ettől persze nem volt gyalog-galopp, de még ilyen extrém terhelés mellett is működött az elv
    - Frankl praktikus megvalósítása a Logoterápia, ami a múlt túrkálása helyett a jövő felé fordul, célt próbál adni, és az afelé törekvés vezet majd a boldogsághoz
        - teljesen kompatibilis a sztoicizmussal, mert igazából semmi külső nem változik, csak a hozzáállásunk
        - és teljesen kompatibilis a flow-val is, mert a valami felé törekvés is lehet flow élmény

2020-07-03-bagdy-emoke-pszichofitness

    - kicsit a modernebb életünkre szabott tanácsok
        - mondhatni egy kis tüneti kezelés a mély filozófiai változások mellé
        - kacagj, kocogj, lazíts, érints, segíts
    - ami viszont továbbra is bele van üvöltve a képünkbe, hogy a miénk a felelősség
        - a külső (esetünkben stresszt kiváltó) ingereket nem befolyásolhatjuk, de ha megtanulunk máshogy (helyesebben) reagálni rájuk, akkor jól is kijöhetünk az egészből


2020-02-12-yuval-noah-harari-sapiens

    - a történelem csak tovább erősíti a mentális mondelljeink fontosságát -- ez emel az állatok fölé
        - ebből pedig az is látszik, hogy egy másik hozzáállás mennyire gyökeresen másmilyen életminőséget okozhat
        - amit viszont ne felejtsük el, hogy semmi "természetes" nincs az épp aktuális meséinkben, mint az emberi jogok vagy a kapitalizmus -- csak most épp ezt találtuk ki
            - nyilván van, amilyik hasznos és jó ötlet; van, amelyik kevésbé. de ettől egyik sem áll a megkérdőjelezhetőség felett!
    - amit a történelem tanulmányozása nekem ez fölé adott, az főként a rövid távú kontra hosszú távú gondolkodás
        - mondjuk hogy az ipari forradalom a hirtelen, látszólagos pozitívumok mellett mekkora távlati negatívumokkal jár a jelenlegi társadalmunkra
        - az egykori luxusokból egyre inkább szükségletek lesznek, amik pedig extra kötelezettségekhez vezetnek
        - és persze, utólag könnyen okos az ember, de akkor legalább utólag legyünk már okosak, és tanuljunk a hibáinkból -- mert épp most is ezt csináljuk magunkkal a kapitalizmus jegyében

2020-07-31-joseph-campbell-a-hos-utja

    - minden kornak a “sajátjává kell tennie” és újra el kell mondania a régi történeteket, hogy azok relevánsak maradhassanak, és tanulhassunk belőlük.
        - régóta keringenek az igazság-morzsák, de minden kor tesz mellé olyan adalékokat is, amik a későbbi társadalmak számára nem túl vonzóak
    - Campbell fő eredménye, hogy megpróbálta a mítoszok vázát letisztítani a kor-specifikus dolgoktól, hogy aztán az alappilléreket már könnyebben adaptálhassunk a saját életünkre, és praktikus hasznot húzhassunk belőlük
    - Az alapfelvetés egyszerű: a kurkász kitalálja, hogy mi a baj a páciensekkel, Campbell pedig hoz rá egy odaillő mitológiai példát, amin keresztül (remélhetőleg) szemlélteti az alanynak, hogy hogyan is kellene viselkednie az adott helyzetben.
    - a vallásokat is tudni kell a szó szerinti értelmezés helyett mitologikusan, a sorok között olvasva, tanulságokat keresve olvasni
    - A leglényegesebb üzenet, hogy aktívan kövessük a saját boldogságunkat (“Follow your bliss!”).
        - Lehet, hogy lesz elég pénz, de mire megyünk majd vele, ha mellette utáljuk az életünket?! Kövessük hát a belső késztetéseinket a külső parancsok helyett, találjuk meg a helyünket a világban, és olyan ajtók fognak megnyílni, ahol azt sem tudtuk, hogy van ajtó!

2020-08-08-yuval-noah-harari-homo-deus

    - Illetve egy kis kitérő: a jóslatoknak csak akkor van értelmük, ha hatnak az emberek viselkedésére (különben minek). Ha viszont hatnak, akkor az új viselkedés gyorsan okafogyottá vagy pontatlanná teheti a jóslatot. De ez nem azt jelenti, hogy nem működött… Hanem valószínűleg pont azt, hogy működött!
    - Vagyis egy ilyen áttekintés haszna az, hogy utána talán jobban sikerülhet kitörni abból a mederből, amibe születtünk. Elvégre mindannyian természetesnek vesszük a körülményeinket. De ha emellé (egy valag tanulás/olvasás/utazás/stb. árán) nem keresünk alternatívákat, akkor úgy is maradunk. Ezt nevezzük útfüggőségnek, amire a szerző a pázsitokon keresztül hoz egy szemléletes példát.


2020-02-04-steven-pressfield-a-muveszet-haboruja

    - Az inspiráció amatőröknek való – mi többiek csak leülünk és munkához látunk. – Chuck Close
    - Például az Ellenállás részben a fő jutalmunk szerintem nem az ellenállás jellemzése, hanem a megszemélyesítése. Körvonalazott karakterként tekinthetünk rá, ami nagyban megkönnyíti az ellene vívott harcot. A Professzionális elveknél nekem személy szerint a céges hozzáállás és önmagunk “alkalmazása” okozott egy kisebb mentális átrendeződést, amit nagyra értékelek, és igyekszem majd hatékonyan kihasználni. Az Ihlet szekcióban pedig a hierarchikus vs. territoriális metafora ütött erőset. Nem is feltétlen azzal, hogy olyan nagy újat mond, hanem hogy – legalábbis számomra – olyan új megvilágításba helyez ismert dolgokat.
        - És itt jutunk el a szekció talán legfontosabb témájához: a “hierarchikus” és a “territoriális” nézőpontokhoz. A társadalmilag alapértelmezett hierarchikus látásmód – vagyis hogy próbáljuk magunkat mások fölé vagy alá besorolni – senkinek nem optimális, de egy művésznek meg főleg. Nagyobb csoportokban eleve nem működik, mert a modern világban, és a modern életstílus mellett egyszerűen túl sokan vagyunk ahhoz, hogy értelmes “rangsor” alakulhasson ki. Fogalmazhatnék úgy is, hogy mindenki szarik a Rolexedre. Vagy ahogy egy volt főnököm szokta mondani: “mindig van egy nagyobb BMW!” Ha viszont hozzászokunk a fel és le nézelődéshez a ranglistán, akkor pont csak arra nem fogunk nézni, amerre kellene: befelé.
        - Ezzel szemben a territoriális, vagy területi látásmóddal úgy tekinthetünk magunkra, hogy megvan a “hazai pályánk”. A területünk, ami ellát minket; de nem ad, csak visszaad! Eleve attól lesz a területünk, hogy milyen sok energiát beletettünk. Ez a gondolkodás jelképezi azt, amikor önmagáért csináljuk, amit csinálunk, és ez megy a “karma számlánkra”. És ha így állunk hozzá – ahelyett, hogy olyat próbálnánk csinálni, amiből majd pénz lesz valahogy – azzal megnyitjuk magunkat a tudatalattink (a múzsa, az angyalok, a felsőbb értelem) irányába. Tulajdonképpen csak közvetítői leszünk az alkotásunknak, nem a forrása – legalábbis, nem tudatos forrása.

2020-02-24-david-allen-intezz-el-mindent

    Nem egy konkret munkahoz vagy eletjelyzethez, hanem nagahoz az alkalmazkodashoz kell tudnunk kinel jobban alkalmazkodni

    Ha nem lenne azltszervezes a cegnel, nem kevertek volna el a csomagunkat a postan, nem menne kozben otthon a felujitas, nem jonne epp a gyerek... Akkor jobban menne persze magunktol is. De mindig lesz valami, ami megprobal belekopni a levesbe. Ezert a produktivitasunkat inkabb az fogja nagy atlagban meghatarozni, h hogyan tudunk alkalmazkodni

    A kihívás ott van, hogy összeházasítsuk a magas szintű, idealisztikus céljainkat az alacsony szintű, hétköznapi melóval.amíg az alsó rétegek nincsenek irányítás alatt, addig el sem jutok odáig, hogy a magasabb indíttatásaimmal foglalkozzak.

    A reszleteket nem ismezelnen, a lenyeg, h irjunk le mindent, slakitsunk ki egy tendszert, amiben megbizhatunk, hasznaljuk azt kulso agykent


2020-08-15-peter-drucker-menedzsment-alapok
2020-08-22-peter-drucker-onmagunk-menedzsmentje

    Másrészt az eredményesség-központú szemlélet alapjában véve nem sokban tér el a vállalat vagy az egyén szintjén. Ha megtanuljuk koncentrálni az erőforrásainkat a mérhető fejlődés érdekében, akkor a cég mellett a saját életünket is ugyanúgy gatyába rázhatjuk. Szóval akkor is érdemes legalább magas szinten képben lenni, ha “csak” magunkat próbáljuk kordában tartani – mondjuk mint egy egyszemélyes céget…

    Csak azt iranyithetjuk, amitmerunk

    kővágós tanmese személyiségei jól mutatják, hogy valódi haladás nélkül is lehetünk borzasztóan elfoglaltak. Elvégre helyben is lehet gyorsan futni. Ezért is olyan fontos az eredmény-orientált gondolkozásmód, és a haladásunk folyamatos mérése!

    Konszolidált idő blokkok

    A dontesek kimenetei konkret lepesek, odaig csak egy csokor joszandek

    nagyon fontosnak tartom az “általános műveltség” átértelmezését. Matek kontra pénzügyek kezelése, irodalom kontra élettanulságok és kapcsolatok, történelem kontra modern politika… A valóságtól szinte teljesen elszakadt oktatásunkat (és a későbbi, mélyen specializált szakmai tudásunkat) meg kell tanulnunk önállóan kiegészíteni, hogy teljes életet élhessünk!



2020-09-12-cal-newport-deep-work

    - Eredmény = Idő × Intenzitás, márpedig az idő továbbra is korlátozott (és valószínűleg másra is kell)
        - úgyhogy ha többet szeretnénk magunkból kihozni, akkor érdemesebb az intenzitás vonalon gondolkozni
    - a modern figyelemeltereléseket hajlamosak vagyunk csak a pozitívumaik alapján megítélni, az ár/érték arány helyett
        - lehet, hogy hoznak jó dolgokat is, de ha cserébe folyton kibillentenek a mély koncentrációból, akkor cserébe súlyos károkat is okoznak
        - csak ez nem mérhető olyan könnyen, ezért nincs szem előtt
    - mindez nem csak gazdasági hasznokkal járhat (mert a mélyen koncentrálni képes és termelékeny munkaerő ritka és értékes), de még értelmet is adhat az életünknek (mint ahogy a Flow is megmondta)
    - ha pedig elfogadtuk, hogy ez az irány, onnantól már "csak" be kell integrálni a napjainkba
    - táblázzuk be reggelente a napunkat, hogy minden percnek meglegyen a maga feladata
        - aztán ez persze sokszor fog borulni, de ha ennyire tudatosan foglalkozunk vele, akkor sokkal valószínűbb, hogy a nagyja tényleg arra fog menni, amire szeretnénk (és kellene)
    - illteve a másik fő tanulság, hogy legyünk nehezen elérhetőek
        - legyen a “nem” az alapértelmezett válaszunk. Magas szintet kell ugyanis minden teendőnek megugrania ahhoz, hogy a mély és értékes munkát értékelő rendszerünkben “igen” lehessen belőle!




2020-05-08-john-yates-the-mind-illuminated-alapok
2020-05-15-john-yates-the-mind-illuminated-kezdoknek

    - és ha már mély koncentráció, a figyelem edzése, a tanultak megemésztése, stb., akkor nem mehetünk el a meditáció mellett
    - jól kapcsolódik ezen felül a sztoicizmushoz is, hiszen a meditáció a megfelelő szemlélekmód kialakításában is sokat segíthet
        - "Habár a fájdalom és az élvezet elkerülhetetlen részei minden ember életének, a szenvedés és a boldogság teljesen opcionálisak."
    - praktikus céljaink a stabil figyelem és a folyamatos tudatosság
        - vizuális példával élve: egyszerre legyen fókusz és perifériás látás
        - hogy egyszerre tudjunk mélyen koncentrálni valamire, de közben a külvilág egyéb ingereire se legyünk vakok
    - minderre sok praktikus tippet vettünk, de a legfontosabb, hogy ezeket ne aggódjuk túl
        - mind csak segítség gyanánt szerepelnek, egyik sem törvény
        - "Az a jó meditáció, amit megcsináltál – az egyetlen rossz pedig az, amit nem csináltál meg." -- Stephanie Nash
    - idővel a lecsendesedett elme és a nagyobb önismeret miatt a meditáció segíthet csökkenteni a világi vágyakat, a kételyeinket, és a múlttal/jövővel kapcsolatos aggodalmainkat
    - a végső cél, hogy az újonnan kitaposott, módosult tudatállapotok (nyugalom, öröm és "egykedvűség") átszivárogjanak a mindennapokba
        - ezért a rendszeresség és a folyamatos tudatosság a fontos, nem az, hogy milyen tempóban haladunk!


2020-11-14-thich-nhat-hanh-a-tudatossag-csodaja

    - thich nhat hanh könyve technikai szempontból teljesen kompatibilis a yates-féle tippekkel, de a motivációnál sokkal inkább a jelen megélésére helyezi a hangsúlyt
        - ha most nem tudunk boldogok lenni, akkor soha nem leszünk azok -- hiszen a jövőben várt pillanatokból is előbb vagy utóbb jelen lesz, amikorra már lesznek új terveink és vágyaink
            - ha majd olyankor is az új jövőre koncentrálunk, akkor az a jelen is megéletlen marad
        - és igen, ez vonatkozik az esős napokra, a depis időszakokra, a munkahelyi stresszel és idegesítő szomszédokkal tűzdelt hétköznapokra
    - meditáljunk a figyelem mellett azért is, hogy a jelenben találjuk magunkat, és megtanuljuk boldogan megélni, ami épp történik
