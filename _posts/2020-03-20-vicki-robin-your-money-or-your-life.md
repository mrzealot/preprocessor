---
layout: post
title: Vicki Robin - Your Money or Your Life
pages: 328
date: 2020-03-20 15:00
excerpt: >
---

Az elmúlt két hétben [Henry David Thoreau]({% post_url 2020-03-06-henry-david-thoreau-walden %}) és [Cal Newport]({% post_url 2020-03-13-cal-newport-digital-minimalism %}) jóvoltából sokat hallhattunk az egyszerűségről, a minimalizmusról és a tudatosságról.
Most pedig rátérünk arra, hogy egy hasonló hozzáállás hogyan formálhatja át a személyes pénzügyeinket is.
Személyes kedvencem a témában [Vicki Robin -- Your Money or Your Life](https://www.goodreads.com/book/show/5634236-your-money-or-your-life){:target="_blank"} (kb. "Pénzt vagy életet") című könyve, aminek alapjaként az egyik társszerző saját pénzügyi függetlenedése, majd az ebből kinövő tanfolyamok és évtizedes tanulói visszajelzések szolgálnak.

A módszer ígérete nem kevesebb tehát, mint az anyagi függetlenség (financial independence, vagy FI), ami siker esetén azt jelentené, hogy már jóval nyugdíj előtt "nyugdíjazhatnánk" magunkat.
Ehhez azonban a könyv szerint is -- és sok magánbeszélgetésemből tapasztalva szerintem is -- az a legelső feltétel, hogy átdefiniáljuk a "gazdagságot", és a célt magát egyáltalán elképzelhetőnek tartsuk.

Az objektív szegénységhez a legtöbbünknek köze nincs, de az egyenetlen vagyoneloszlás miatt szubjektíven szegénynek érezzük magunkat még akkor is, ha mindenünk megvan.
Akkor vajon jobb lenne, ha úgy lenne ugyanennyink, hogy közben másnak sincs több?
Vagy akár ennyi sem?
Fontos általános tanulság még, hogy nem csak akkor lehetsz anyagilag független, ha szarásig vagy pénzzel.
Akkor sem függsz, ha egy kicsit leakaszd magad a fogyasztói kultúráról és megtanulod az igényeidet pénz nélkül kielégíteni.

Egy régi térképpel nem könnyű tájékozódni, főleg ha azóta sokat változott a terep.
És a jelenleg általános pénzhez való hozzáállásunk egy nagyon régi térkép az ipari forradalom korából<a href="#footnote-ipari">*</a>.
Akkor talán még működött, de ahogy egyre jobban megy a növekedés, a szükségek kielégítéséből kényelem, luxus, és végül konkrét mértéktelenség lett.
Régen a "megélhetésért dolgozni" még csak egy eszköz volt egy cél érdekében, manapság viszont annyit időt, energiát, és pénz visz el a munka világa, hogy már teljesen azzal azonosítjuk magunkat.

Amíg ebben a mederben gondolkodunk, esélytelen kitörni -- ez nem véletlen!
Ha viszont hajlandóak vagyunk megkérdőjelezni a fogyasztói társadalom néhány alappillérét, akkor ez a könyv rengeteget segíthet egy új térkép megrajzolásában.
Olvashatunk benne a pénzügyi intelligenciáról (mi a helyzet?), a pénzügyi integritásról (mi _kellene_ hogy legyen a helyzet?), és végül a pénzügyi függetlenségről (ami idővel természetes következménye lesz az előző kettőnek).
Hatására pedig jó esetben átalakul az értékrendünk, csökkennek a kiadásaink, elfogynak az adósságaink, növekednek a tartalékaink, és még talán a régi álmok is előkerülnek a süllyesztőből!

Az remélt átalakulásunkhoz a következő 9 lépés vezet:

1. [Kössünk békét a múlttal!](#1)
2. [Kövessük nyomon a jelent!](#2)
3. [Alakítsuk ki a saját költési kategóriáinkat!](#3)
4. [Tegyük fel a 3 nagy kérdés!](#4)
5. [Tegyük láthatóvá a haladást!](#5)
6. [Csökkentsük a kiadásainkat!](#6)
7. [Növeljük a bevételeinket!](#7)
8. [Jussunk el a metszéspontig!](#8)
9. [Fektessünk be okosan!](#9)

Kiemelném előre a mottót, ami minden lépésre egyaránt vonatkozik: "NO SHAME, NO BLAME!", vagyis csak semmi szégyen, és semmi ujjal mutogatás!
Nézz szembe az anyagi valóságoddal józanul, objektíven, és ítélkezés nélkül -- így lesz a legnagyobb esélyed változtatni is!

<small id="footnote-ipari">* Miért van amúgy az, hogy ahányszor valami emberi idiótaság a téma, az ipari forradalom valahogy minding szóba kerül? Csak nekem gyanús, hogy ott valamit nagyon elfuseráltunk?</small>

<br />
























## <a name="1"></a>A régi térkép

Sokan hátrahagyjuk az álmainkat és beletörődünk az élet kompromisszumaiba.
Ezt a többség úgy gúnyolja, hogy "felnövünk"; a könyv pedig inkább úgy nevezi, hogy nem a megélhetésért, hanem a "meghalhatásért" dolgozunk.
Napjaink kultúrájában annyira centrális szerepet tölt be a munka, hogy egyszerűen azzal azonosulunk.
Abból származtatjuk az identitásunkat, az önértékelésünket, és ezzel mérjük a többieket is az osztálytalálkozón.

Közben meg marhára nem vagyunk boldogok.
Még a pszichológusoknak is feltűnik, hogy a páciensek nagyja sikeres, de kiégett.
És persze pénzünk sincs, mert azt meg elbasszuk erre-arra, kvázi jutalomként, hogy túléltük a melót.
De emiatt meg nem is hagyhatjuk ott a melót -- ami miatt meg kell is az a valami, amire megint elbasszuk a pénzt...
Szóljatok, ha gyanús, hogy körbe megyünk!

Az igazság az, hogy alapból boldogtalanok vagyunk, bevételtől függetlenül.
Kérdőíves tesztek azt mutatják, hogy mindig csak pont még 50% kellene, és akkor minden jó lenne.
Kár, hogy 50%-kal feljebb is ugyanezt mondja mindenki...
Szóljatok, ha gyanús, hogy körbe megyünk!

Nem elég, hogy magunkkal kibaszunk, még a bolygót is szétpusztítjuk menet közben.
A megoldások helyett sokan még most is arról vitatkoznak, hogy egyáltalán van-e probléma.
Evolúciós hátrányunk, hogy csak a rövidtávú fenyegetésekre reagálunk hevesen.
De nagyon meg kellene tanulnunk ezt a hosszú távú katasztrófát előrejelző korai jelekre is alkalmazni.
Mert sajnos mire ezekből a problémákból rövid távú lesz, addigra már semmit nem tehetünk majd.

Mindezt nagyrészt a kapitalizmusnak és a fogyasztói társadalomnak köszönhetjük.
Ezek szépen meggyőztek mindenkit, hogy a szükségletei mellett a vágyait is elégítse csak ki.
És mivel több munkáért több luxuscikk jár, az csak jó lehet, nem?
Még magát a szabadidőt is fizetősre konvertálták az utazás és vakációk közhellyé tételével.
Így született a mókuskerék.

> Az nyer, akinek halálakor a legtöbb játéka van.
> > Whoever dies with the most toys wins.

Nem az kell, hogy új megoldásokat találjunk a jelenlegi problémákra.
Az kell, hogy újraértékeljük az életmódunkat, ami a problémáinkat okozza!
Ezt pedig legegyszerűbben úgy tehetnénk meg, hogy megfigyeljük, mennyi boldogságot kapunk a dolgainktól.
Egy szintig több = jobb, ami egyre lassul, majd idővel akár vissza is fordul a fölöslegnél és a nagyzolásnál.
Ha ennek a görbének a tetején megállnánk, az lenne pont az "elég".
Amink ezen felül van, az kacat, és aktívan rossz hatással van ránk.

### 1. Kössünk békét a múlttal

Ezek fényében próbáljuk meg kiértékelni, hogy hol is állunk a cucc-boldogság skálán.
Ahhoz, hogy utolérjük magunkat, egyrészt el kell számolnunk azzal, hogy mennyit kerestünk egész eddigi életünk során, és hogy mit tudunk ezért cserébe felmutatni.

#### 1/A. Mennyit kerestünk eddig összesen?

Nyilván lehet, hogy bizonyos távlatokba csak tippelősen tudunk visszanézni, de nézzünk vissza akkor is!
Egy stabil alapot ad, és tisztába kerülünk egy csomó dologgal.
Igyekezzünk minél pontosabbnak lenni -- annál többet fog érni ez a lépés.

#### 1/B. Hogy állunk most?

Abból, ami egész életünkben bejött, mennyi van még most is meg?
A teljes vagyonod = minden, amink van - minden, amivel tartozunk.
Nyilván az oktatásunk vagy a kapcsolatrendszerünk nem felbecsülhető, pedig ezekre is valószínűleg elment egy kisebb vagyon.
De most csak a számok érdekelnek.

> Amint a túlélési minimum fölé érünk, a gazdagság és a szegénység közti különbség egyszerűen a hálánk mennyiségében rejlik.
> > Once we're above the survival level, the difference between prosperity and poverty lies simply in our degree of gratitude.
        
<br />




























## <a name="2"></a>A pénzről

- ha végre a múltból a jelenbe értünk, nézzük meg, MI is az, hogy pénz
    - (szinte) mindannyiunknak kötelező kapcsolata van vele, de legtöbben mégsem tudjuk, hogy _mi_ is az
    - és enélkül pedig nehéz lesz vele egy mélyebb és helyesebb kapcsolatot kialakítani!
- 4 horizont
    - **utcaszint** -- fizikai
        - a fizikai papír és érmék, minden fizetett munkánk, minden napi tranzakciónk
        - milyen számla típusok vannak, hogy vegyünk fel kölcsönt, hitelkártyák, befektetések
        - adók, biztosítások, jótékonyság, ...
        - ez kb. a pénzügyi írástudás szintje
        - a legtöbben még ezt a szintet SE értik, de ha igen, akkor is max csak ezt a szintet
        - lehet, hogy jobb hitelt tudnak maguknak kicsikarni, de azt akkor sem kérdezik meg maguktól, hogy kell-e hitel!
    - **szomszédság** -- érzelmi és pszichológiai
        - az egyén szintje felett elkezdünk mintákat látni a káoszban
        - hogy állsz hozzá ehhez az egészhez, és azt honnan hozod
        - őszintén tisztázd magadban, hogy milyen hozzáállási csoportokba tartozol
            - szereted, utálod, soha nem volt elég, az a nők dolga, erről nem illik beszélni, nekem több van, mint a többieknek, ...
        - biztonságnak tekinted a hideg világ ellen?
            - ok, tényleg nem árt, ha van miből hol lakni, mit enni, és társai
            - de ha éjjel pénzzel mászkálsz, az nem fog biztonságot adni
        - hatalmasnak érzed magad tőle?
            - ok, tényleg jobban azt teheted, amit akarsz
            - de a szegényeknek is lehet komoly lelki-hatalma (Gandhi)
        - társadalmi elfogadást kapsz tőle?
            - ok, tényleg megolajozhatja egy csomó emberi kapcsolatod
            - de önmagában nem teremt semmit, csak max megolajoz.
        - gonosznak tartod?
            - ok, tényleg lehet vele gonosz dolgokat csinálni
            - de ettől nem a pénz a gonosz, hanem aki a gonoszt csinálja vele
    - **városi látkép** -- kulturális
        - meglátjuk, hogy csak a hitünk ad értéket a pénznek
        - univerzális cserealap és értéktár
        - de itt jönnek be olyan finomságok is, mint pl. az infláció, a recesszió, vagy akár a megélhetési költség
        - itt érezzük a "több = jobb" elvet és az állandó növekedés utáni hajszát
        - emiatt egymást is a pénzük alapján ítéljük meg
    - **helikopterek kilátás** -- személyes felelősség és átalakulás
        - ha még feljebb megyünk, meglátjuk, hogy a város nem az egész világ
            - vannak mondjuk környező falvak, ahol nagyon máshogy megy az élet
            - és attól, hogy a városba születtünk, nem muszáj maradni
        - és itt végre egy univerzálisan igaz állítás a pénzről, ami nem csak a hitünk kérdése: **A pénz az, amiért az életenergiánkat elcseréljük**.
- mi a FI -- illetve mi _nem_?
    - ne gazdagok akarjunk lenni, mert az egy fizikai szintű nézet
        - és különben is, olyan nincs, hogy "gazdag"... olyan van, hogy valakinél _gazdagabb_
        - és amint elérjük, feljebb tolódik
    - lépjünk a személyes felelősség szintjére, és határozzuk meg, hogy mit jelent nekünk az **elég**
        - na az elérhető lesz
    - ez az egész első sorban egy hozzáállás, és így már nem Te leszel a pénz szolgája, hanem fordítva

- SZÓVAL, 2. LÉPÉS: Kövessük nyomon a jelent!
- két fő része
    - mennyi az _igazi_ órabéred?
        - és NEM csak munkabér osztva munkaórákkal!
        - mi az, amit a munkád miatt csinálsz, és nélküle nem kellene?
        - maga a nyers munka mellett a munkába járás, a helyes öltözködés, a főzés hiánya miatti drágább kaják, a "csináld magad" javítások helyetti cserék vagy szerelői díjak, a munka miatti "leeresztési" és szórakozási szükségleteid, a munkahelyi státuszhoz elengedhetetlen vakációk, az munkahelyi stressz miatti esetleges egészségügyi költségeid mennyi időt és pénzt emésztenek fel?
        - és ha így nézed, akkor ténylegesen mennyit is keresel óránként?
            - és akkor ebben még az egyéb "munkáról gondolkozás", a karriertervezés, vagy a széteső életed összekapargatása még nincs is benne
        - ezzel a tudással pedig sokkal jobban tudod majd optimalizálni az életed, illetve megválogatni a munkádat 
    - mennyi pénz jön be és megy ki?
        - fillérre pontosan! igen, tényleg!
        - mindegy, hogy csinálod (papíron, digitálisan), hogy kategorizálsz, de pontos legyen!
        - de mééér kell?! és főleg, méér ilyen pontosan?! -- azért, mert ez szoktat hozzá, hogy figyeld, hova folyik el az életed
            - ezt már csak megéri követni, nem?!
        - ha már most kis csalásokat és kerekítéseket akarsz, akkor abból hosszú távon nem lesz semmi!
        - szóval nincs engedékenység, és az igaz-hamis elválasztása fontosabb mint a jó-rossz






























## <a name="3"></a>És hova is megy mindez?

- először is rá kell ébrednünk, hogy függők vagyunk. pénz függők
    - csak mivel mindenki más is az, ezért nem tűnik fel, és nem zavarnak rögtön rehabra
    - de ettől most nehogy elszégyelljük magunkat, és vadul diétázni kezdjünk!
    - ha diétaként akarunk hozzáállni, akkor kb. ugyanolyan jól is fog elsülni, mint egy diéta -- vagyis _nem_ jól
- legyünk helyette **tudatosak**!
    - elkezdesz külső hatások helyett belső jelekre figyelni, és a konkrét havi költésed helyett a költési mintáidat változtatod meg
    - mint egy kajás életmódváltásnál is: akkor eszel, ha éhes vagy (nem akkor, ha unatkozol, ha jutalmat akarsz, stb.), és nem a konkrét kajákra figyelsz, hanem inkább az étkezésedre úgy általában

- SZÓVAL, 3. LÉPÉS: Alakítsuk ki a saját költési kategóriáinkat!

- az eddig bejövő adatokból szépen látnunk kell, hogy hova megy az életenergiánk
    - ne próbáljuk magunkat előgyártott, generikus kategóriákba gyömöszölni
    - keressünk inkább mintákat a saját költésünkben, hogy felismerjük a személyre szabott kategóriáinkat
- aztán egy csomó példa, hogy milyen medrekben gondolkozzunk
    - oké, kaja, de bolt, vagy vendéglátás, vagy "rágcsa", vagy étteremben voltunk?
    - az összegek ugye fillérre pontosak! de a kategóriák közti szétosztás lehet sokkal tippelősebb
- a részletek itt azért kellenek, mert ebből fogod a saját mintáidat igazán megismerni
    - ami pedig ugye előfeltétele annak, hogy változtatni tudj rajtuk
- idővel ez persze fejlődik, követi az életedet
    - pl. amikor már sorban a 8. hónapban kell azt mondanod, hogy "na jó, de ez most különleges eset volt, mert be kellett fizetni EZT", akkor majd talán rájössz, hogy bizonyos kiadások csak azért "váratlanok", mert Te nem vártad őket.
    - az új ismereteid birtokában viszont senki nem állíthat meg, hogy ezután majd már várd őket!
- megjegyzés: itt a kategorizálás a lényeg, nem a konkrét vezetés
    - vannak nyilván programok, amik összeadják helyetted, kimutatásokat és grafikonokat csinálnak, stb.
    - de azt _nem_ csinálja meg helyetted egyik program sem, hogy a becímkézi, melyik oszlopba tartozik!
- a vezetés mellett utána persze el is kell számolni, hogy tényleg annyi pénzed van-e, mint amennyi az elszámolás szerint kellene, hogy legyen
    - volt már, hogy 5 forint hiányzott, és megtaláltam a szék lába alatt! említettem, hogy PONTOSSÁG?!
- végül kijön egy konkrét összeg minden kategóriára
    - de ez még csak a követés... a megtérés majd csak most jön
- számold ezt át életenergiába!
    - tényleg megéri az a drága telefon? nem adná ugyanezt egy negyed ennyibe kerülő?
    - a kettő különbözetét nem tudnád másra fordítani? tényleg nem érsz rá a családdal időt tölteni? vagy többet aludni?
    





























## <a name="4"></a>Mennyi az elég?

- a felnövéssel gyakran az álmaink is összezsugorodnak
    - de ha nem akarnánk ennyire kocka alakúra faragni magunkat, hogy illeszkedhessünk a társadalom által prezentált kocka alakú lyukba, akkor talán észre is vennénk, hogy mit szeretnénk
- mire vágytunk régen, mit tervezgettünk mindig is, mit csinálnánk, ha nem kellene dolgozni, mi lenne, ha már csak egy évünk lenne hátra...
    - Marcus!
- ez a lépés leporoltatja veled a régi álmaidat
    - hogy aztán visszaépíthesd a hétköznapjaidba

4. lépés: A 3 nagy kérdés

- 3 kérdést teszünk fel a havi összegzésünk tudatában,  "+", "0", vagy "-" minden oszlopba
    1. arányosan kapok-e elégedettséget és értéket az elköltött életenergiámért az adott kategóriában?
        - itt sem baj, ha egyedi vagy, csak _neked_ legalább érje meg, amit csinálsz
            - ez a gyakorlat bekalibrálja a belső elégedettség szenzorodat
            - jobban fogod érezni, hogy tényleg kell-e az neked, amiről épp szó van
        - képzeljük úgy el, mintha egy intercity vonat menne "Nem elég"-ből "Túl sok"-ba, és az "Épp elég" csak valahol félúton egy kis falucska
            - ha nem figyelsz, akkor el fogod hagyni
            - de ha megélezed az érzékeidet, és rendbe teszed az értékrended, akkor idővel ott tudsz majd leszállni!
    2. egyezik-e ez a kiadás az elveimmel és az értékrendemmel?
        - itt ellenőrizheted, hogy bort iszol-e, miközben vizet prédikálsz...
        - és itt se verjük át magunkat, hogy "de hát az muszáj, annak semmi köze az értékeimhez"!
        - mindig van választásod, és ha te azt választod, hogy olyan szituációba kényszeríted magad, ahol már "muszáj", az is a Te lelkeden szárad!
        - az életcélod meghatározásához pont a Frankl könyvet ajánlják itt is
    3. hogy változna az adott kategória, ha nem dolgoznék?
        - valószínűleg az fog kijönni, hogy sok minden csökkenne -- vagy akár nem is lenne
        - az is egy fajta függőség, hogy mindent csak pénzzel tudsz fenntartani, még ha van is pénzed
        - de ha lenne időd magadról gondoskodni, akkor már annyi pénz sem kellene
- extra 4. kérdésnek még az sem ártana, hogy "ez a költésem hogy hat a bolygóra?"...
- ez a lépés kb. a program szíve/lelke, szóval ne hagyd ki!
    - nem baj, ha nincs kiforrott életcélod
    - könnyen lehet, hogy pont ezek a kérdések fognak odáig is elvezetni






























## <a name="5"></a>Látványos haladás

- konkrétan csinálunk egy nagy fali táblázatot, hogy lássuk, idővel hogy alakulunk
- megint rengeted analóg hozzáállás...
- de a lényeg, hogy a bevételeinket és a kiadásainkat követjük havi szinten
    - 5-10 éven átívelő trendeket is vizualizálva
- "Insight can happen in a minute, but growth happens over time."
    - "A megvilágosodás egy perc alatt is megtörténhet, de a növekedéshez idő kell."
    - szóval adj neki időt, figyeld meg az érzelmi reakcióidat, és fokozatosan változtass
- csak két dolog kell, hogy a módszer működjön: kezdd el, és ne hagyd abba
- az előző lépés 3 kérdése automatikusan a kiadásaid csökkenéséhez fog vezetni
- idővel az fogja az örömet okozni, ha _nem_ veszel meg valamit
- tapasztalatok alapján a többség 3 hónapon belül 20%-ot levág a kiadásaiból, fájdalommentesen
- az egészben a legjobb, hogy teljesen objektív, így nem tudod "félremagyarázni", hogy nem is eszel olyan sokat éttermekben vagy hogy nem is veszel olyan sok ruhát...
- fontos, hogy valami jól látható helyen legyen, hogy naponta emlékeztessen, hogy állsz
    - ha csak beírod, és a hónap többi részében leszarod, akkor nyilván nem fog csodát tenni
- szépen kimászhatsz az adósságból, tartalékokat képezhetsz, lépkedsz a FI felé
- "pay yourself first" -- "magadat fizesd ki először"
- motivációt ad, ha megbillennél
    - mert félsz majd szembenézni a következményekkel a hónap végén
    - eleve látványos lesz, hogy mi a helyzet, nincs többé strucc politika
- eleve generikus management alapelv (ami ide is nagyon igaz): csak azt irányíthatjuk, amit mérünk.






























## <a name="6"></a>Az Amerikai Álom -- Óccsóér

- a takarékosság / mértékletesség szavak a mai világban elég negatív kicsengést kaptak
    - arra konkrétan nincs is kifejezés, hogy pont a megelégedési görbe optimumán élek, ahol pont mindenem megvan, de semmi olyan, ami nem kellene
    - pláne úgy nem, hogy ebben a kifejezésben benne kellene hogy legyen az a sok mentális energia és odafigyelés, amivel én ezt (büszkén) fenntartom
- Socrates és Plato, az Ó és az Új Testamentum, nagy emberek és csoportok -- mind ezt hirdetik
    - nekünk mégis furcsa, mert manapság annyira nem ez az alapértelmezés
    - szóval barátkozzunk szépen a gondolattal
- és megint: ez nem arra vonatkozik, hogy abszolút értékben mink van... hanem hogy mindre szükségünk van-e, kihasználjuk-e, stb.
- "To be frugal means to have a high joy-to-stuff ratio."
    - "Takarékosnak lenni annyit jelent, hogy magas az öröm-per-cucc arányod."
- persze alapból nem kellene olyan sok cucc, de ami talán még nagyobb baromság, az az, hogy még akkor sem állunk meg élvezni, amikor már van
- valószínűleg azért akarunk minden annyira az "enyém" falain belülre vonszolni, mert meg vagyunk győződve, hogy a falon kívül "ők" vannak
    - ha ezt visszacsillapítanánk arra, hogy "mi" vagyunk, akkor egyrészt nem kellene annyi fal, másrészt könnyebben áramolhatnának a dolgok be vagy ki

Szóval: most jön az, hogy az abszolút pozitív kicsengésű "takarékosság" jegyében tudatosan csökkentjük a kiadásainkat

- régen egyértelmű volt, hogy takarékosnak kell lenni, mert nekünk kellett izomerővel megdolgozni a többért
- aztán ipari forradalom, ahonnan már inkább a gépek dolgoznak
- aztán pedig internet, ami egyszerre könnyít és nehezít a dolgokon
    - igaz, hogy a sok fórum, tanács, és blog miatt könnyebb spórolni is
    - de a nyomkövető programok és sütik miatt olyan ínycsiklandozó, személyre szabott reklámokat fogsz kapni, hogy aztán csak győzz ellenállni!
- nem is feltétlen úgy gondoljunk a "zöld" dolgokra, hogy rögtön cseréljük a dolgainkat
    - sokkal zöldebb, ha elhasználjuk... vagy ha inkább átgondoljuk, hogy kell-e egyáltalán
- a "nulladik" lépés, hogy ne akarj másokat lenyűgözni!

1. soha ne menj "csak úgy" vásárolni -- csak konkrétan azért, ami kell, listával!
2. legfeljebb addig nyújtózkodj, amíg az anyagi takaród ér!
3. gondoskodj arról, amid van...
4. ...és használd addig, amíg csak lehet!
5. csináld magad (szinte akármiről is legyen szó)
6. számíts előre a szükségleteidre
7. mindig nézz utána, mit veszel -- ár, minőség, tartósság, több használati lehetőség
8. ha az eddigiek mind stimmelnek, akkor igyekezz a legolcsóbban megvenni, amit épp akarsz
9. elégítsd ki a szükségleteidet _máshogyan_
    - nem korlátozni kell magad, csak visszakövetni az aktuális sóvárgásodat a forrásáig, amikor is nagy valószínűséggel rájössz, hogy azt máshogy (olcsóbban) is ki lehet elégíteni

"Az embereknek nem nagy kocsi kell, hanem tisztelet. Nem nagy ruhatár, hanem hogy vonzónak [...] érezzék magukat." -- Donella Meadows
    - "People don't need enormous cars, they need respect. They don't need closets full of clothes, they need to feel attractive [...]"

Mindenképpen gondolkozzunk el, hogy
- hol és mekkora házban/lakásban lakunk
- hány kocsink legyen -- vagy hogy kell-e egyáltalán
- mit, mennyit, és hol eszünk
- saját magunkat hogy tartjuk karban, hogy ne is gyógyszerekre menjen
- nem lehetne-e osztozkodni (hogy ne kelljen saját valamiből, ha a szomszédét is kölcsön kérheted)
- kell-e vakációzni
- mire éri meg biztosítást kötni
- hogy neveljük a gyerekeket (ha vannak)
- hogyan ajándékozunk és ünneplünk dolgokat
- és persze hogy mindezekkel milyen terhet rakunk a bolygóra -- és még úgy is kellenek-e






























## <a name="7"></a>Az életenergiánk értékelése

- az előző fejezetben úgy próbáltunk meg egyre nagyobb rést nyitni a bevételünk és a kiadásaink között, hogy jól lecsökkentettük a kiadásainkat
    - na most a másik végét fogjuk meg a dolognak, és jól feltornázzuk a bevételünket!
- már lehet, hogy ott elbasszuk, hogy hogyan definiáljuk a "munka" fogalmát
    - van, aki a szolgálatot, a képességeink tökéletesítését és az együttműködést látja benne
    - van, aki a kényszer robotolást, amit pénzzel kompenzálnak
    - van, aki szerint maga a szeretet fizikai formája
    - megpróbálunk ezekből is egy kicsit konzisztensebb, általánosabban igaz leírást összegyúrni, hátha már az változtatna a nézőpontunkon
- régen az átlag ember 2-3 órát dolgozott napi szinten
    - de aztán persze jött az Ipari Forradalom, aminek mindenbe bele kell piszkálnia
    - ennek ellenére vannak modern példái is, hogy 3 óra munka elég lenne
- gépesítésnek ebben ugye elvileg pont segítenie kellett volna
    - de a nagy Depresszió miatt megállt a csökkenés
    - a szabadidő a munkanélküliséggel keveredett az emberek fejében, és hirtelen amorális lett
    - a fogyasztás meg ugye egyre csak nőtt
- ezek odáig fajultak, hogy manapság már a munka a vallás
    - az válaszolja meg a nagy kérdéseinket, mint pl. ki vagyok? miért vagyok itt?
    - abban keressük az önmegvalósítást, az elismerést, a sikert
    - minden más rovására
- annyira a munkánkkal azonosulunk, hogy azt tekintjük a létezésünknek
    - és ilyen hozzáállással hiába van sok pénzünk a bankban, az önbecsülésünk továbbra is a melótól függ
- a tágabb értelemben vett munka nagyon sok pszichológiai és szociális szükségletünket kielégítheti
    - a _fizetett_ munka viszont azért lényeges, mert fizetnek érte
    - érdemes meglátni (munkamániások!), hogy ennek a kettőnek kb. semmi köze egymáshoz
        - vagyis a fizetett egy részhalmaza csak a munkának
    - így a többi szükségletünket máshol/máshogy is kielégíthetnénk
        - nem muszáj a munkánkban keresni a vallási szerepeket is!
    - mondhatjuk, hogy lesz egy életed, és ebben a munka csak egy komponens lesz
    - ha az életenergiád helyes költését tekinted a végcélnak, visszaállhat az egyensúly
- ha szétkapcsolod a munkát a fizetésedtől, akkor nyugodtabban mondhatod az "X vagyok" helyett, hogy "Y vagyok, de most épp X-szel keresek pénzt"
- ha ezt megteszed, jöhetnek komolyabb változások
    - önként vállalhatsz pl. olyat, ami kevesebb pénzt jelent, de jobban támogatja az értékrendedet
    - a saját értékrended szerint élhetsz ahelyett, hogy hagynád másokét magadra kényszeríteni
    - a nyugdíjra sem az életed végeként tekintesz, csak a fizetett szakasz végeként, és mellett ugyanolyan aktív maradhatsz, csak már külső behatások nélkül
    - a fizetetlen munkáidat is komolyabban veszed majd (otthoni dolgok, család, barátságok, önismeret)
    - hasonlóképp, a szabadidődet is többre becsülöd és jobban élvezed majd
        - itt ugye rajtad múlik a szerkezet, ahogy a Flow is mondja
        - de pont ezért csinálhatnál belőle amit csak akarsz
- logikusnak tűnhet olyan "hivatást" keresni, ahol azért fizetnek, amit amúgy is csinálni szeretnél
    - de ilyenkor nagyon vigyázzunk, hogy a pénz meg ne mérgezze az a tevékenységet!

SZÓVAL, 7. lépés: ha már a munka célja a fizetés, akkor dolgozz úgy, hogy megérje!

- az új hozzáállásunkat használhatjuk arra, hogy magasabb fizetést szerezzünk
    - hogy azzal vagy gyorsabban haladhassunk a FI felé
    - vagy hogy kevesebbet kelljen dolgoznunk az eléghez, és mellette élhessünk






























## <a name="8"></a>A metszéspont

- elkezdjük a megspórolt pénzünket befektetni
- és az onnan beérkező jövedelmet is feltüntetjük a fali táblázatunkon
- ha szépen csináljuk, és beüt ugye a kamatos kamat is, akkor előbb vagy utóbb jönni fog a metszéspont
    - onnantól kezdve pedig mindenki bekaphatja ;)
- ami nagyon hangsúlyos, hogy ez _belátható időn belül_ jönni fog!
    - nem kell beletörődni, hogy munkából áll az élet
- és hogy utána NEM semmittevés jön, hanem amit akarsz
    - sok példa, van aki még dolgozott, hogy minél biztonságosabb legyen
    - volt, aki szintén tovább nyomta, de eladományozta a bevételeit
    - vállalkozások, aktivitások, tanulás... a két pálmafa közé kifeszített függőágyat meg felejtsük már el!
- az önkénteskedésnek is elég másodrangú kicsengése van
    - de csak mert a "profi" munkával hasonlítják, és itt is csak az eredményekre koncentrálnak
    - ha viszont szó szerint nézzük, ott a lényeg: ÖNKÉNT csinálod, nem a pénzért
- és ha hisszük, ha nem ebben a teljesen el egocentrikusodott világban: az _adás_ fog majd minket a megelégedési görbe maximum pontján is túlvinni!






























## <a name="9"></a>Befektetés FI módra

- befektetési alapelvek, hogy pénzed dolgozhasson helyetted
- kezdeti figyelmeztetések:
    - változnak az idők!
        - van, hogy a kötvények jobbak, van, hogy még az inflációt sem érik utol
        - tehát megint csak: aki az elveket érti, az majd megválasztja a saját módszerét
        - aki pedig vakon követi a módszert az elvek ismerete nélkül, az előbb vagy utóbb rá fog baszni!
        - ne mondd, hogy nem szóltam.
    - semmire nincs garancia!
        - példának régi orosz cári kötvényeket hoz fel, amik ma annyit nem érnek, mint a papír, amire nyomtatták őket
- a fő cél, hogy magabiztosan tudj befektetni is, el tudj igazodni a sok bullshit közepette
    - és NE kelljen a profikra hagyatkoznod, akik belőled gazdagszanak meg, miközben te vállalod helyettük a kockázatot
- nem arról van szó, hogy ne kérj tanácsot
    - de olyantól tuti ne, aki jutalékot kap utánad
    - egyszerűen ütközik az érdeketek... neki az a jó, ha olyat veszel, ami után nagy jutalékot kap
    - szóval ha tanácsot is kérsz, olyantól kérj, akinek ezért fizetsz, de cserébe tényleg a Te érdekedet képviseli!
    - és ettől függetlenül mindenképp legyél tájékozott, hogy egyáltalán értsd a lehetőségeidet, és megfontolt döntéseket tudj hozni
- helyes hozzáállással az inflációtól sem kell annyira félni
    - oké, a "fogyasztói kosár" lehet, hogy tényleg megy felfelé
    - de abban nincs benne a sok eddigi elv, mint pl. hogy évszaknak megfelelően vásárolsz, időtálló és javítható termékeket veszel, karbantartod őket, és egyáltalán nem inflálod az életszínvonaladat a többiekkel az elég fölé
    - a tudatod gyorsabban képes tágulni, mint az infláció, ezért fektess inkább magadba
        - kreatív megoldásokkal menedzselhető lesz sok terület
- persze ettől az infláció mint hatás még létezik -- ha nem is olyan félelmetes
    - a befektetésed hozama a névleges hozam MÍNUSZ a díjak, adók, és az infláció
    - szóval ha a hozamod nem tud lépést tartani az inflációval, akkor érdemes átgondolni egy kicsit agresszívabb stratégiát
    - persze minél nagyobb a potenciális hozam, annál nagyobb annak a veszélye is, hogy buksz vele
    - szóval bármit is csinálsz, előtte legyél tisztában a saját kockázattűrő képességeddel
- a FI 3 alappillére: alaptőke, "párnázás", és akár a cache
    - alaptőke
        - bevételt termeljen
        - legyen "teljesen" biztonságban (vagyis amennyire csak lehet)
        - likvidálható legyen
        - ne fogyjon semmilyen díj miatt
        - a belőle érkező bevételed legyen biztos és kiszámítható
        - kaphasd kp-ban (ne csak automatikus újra befektetéssel és hasonlók)
        - ebbe se zabáljon bele lehetőleg semmi díj vagy jutalék
        - és ez a folyamat a beállítása után legyen teljesen automatikus
        - ezek miatt leginkább a kötvények, abból is az állami kincstárjegyek ajánlottak
            - sok Amerika-specifikus részlet, de az elvek általánosak
            - ezekből van infláció ellen védett verzió is, kicsit kisebb hozammal, de nagyobb biztonsággal
            - illetve ugye index-ek, ami ilyeneket tartalmaznak meghatározott arányban
        - van, hogy a kötvény kamata nagyon alacsony, ilyenkor érdemes lehet mást is figyelembe venni
            - ne egyesével válogassunk részvényeket
            - aktívan menedzselt vs. index alapok
            - nagyon figyeljünk a költségekre, vételi/eladási költségeket kerüljük, etc.
            - nagyon fontos, hogy megadóztatnak-e
        - általánosan fontos a befektetési fajtás közötti elosztás
            - részvények, kötvények, ingatlan, készpénz, nyersanyagok
    - párnázás
        - kb. 6 havi megélhetésed félretéve, hogy ne okozzon gondot semmi fluktuáció vagy váratlan változás
    - cache (rejtekhely, titkos raktár?)
        - ez pedig már az a rés, ami a befektetési bevételeid és a kiadásaid között nyílik
        - lehet, hogy FI után már még kevesebbet költesz
        - vagy attól még marad ilyen innen-onnan bevételed
        - és ez nem "kísért meg", hanem csak gyűlik extra biztonságnak




























## Összefoglalás