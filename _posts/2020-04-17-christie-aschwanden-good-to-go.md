---
layout: post
title: Christie Aschwanden - Good to Go
pages: 320
date: 2020-04-17 15:00
excerpt: >
    TODO
---

A helyes [edzési]({% post_url 2020-04-03-paul-wade-fegyencedzes %}) és [táplálkozási]({% post_url 2020-04-10-chris-aceto-minden-amit-a-zsiregetesrol-tudnod-kell %}) szokások után már csak a regenerálódás van hátra a "testünk karbantartása" rovatban.
Erre a célra pedig [Christie Aschwanden - Good to Go](https://www.goodreads.com/book/show/45894059-good-to-go){:target="_blank"} (vagyis kb. "Menetkész") című könyve ideális -- és aktuális -- választás, amiben tudományos újságírói szemszögből, üdítő józansággal vizsgálhatjuk napjaink felépülés-mániáját.

A 90-es és a 2000-es években a regenerálódás még csak egy főnév volt.
Vagyis egy olyan időszak, amikor nem csináltunk semmit, csak szépen felépültünk; mondjuk alvás, lazsálás, vagy olvasgatás közben.
Ehhez képest mára szinte ige lett belőle.
Nem csak keményen edzünk, de keményen is regenerálódunk!
Bármit is jelentsen ez a képzavar.

Sokan akadnak, akik ebben akarnak kitűnni a tömegből.
Mindenféle agyament dologba belefognak, az egzotikus étrend kiegészítőktől kezdve a súlyozott pizsamákon át egészen a borban fürdésig.
Ebben persze nem kis üzlet van az élelmeseknek.
És ha jó a marketing, akkor talán fel sem tűnik, hogy tudományosan semmi alapjuk.

Ezen szeretnénk most úgy változtatni, hogy objektíven vizsgáljuk az elterjedt felépülési módszereket -- és hogy mennyire bízhatunk a mögöttük álló "bizonyítékokban":

- [Bizonytalanság](#bizonytalanság)
- [Ivás](#ivás)
- [Evés](#evés)
- [Jegelés](#jegelés)
- [Keringés](#keringés)
- [Relaxálás](#relaxálás)
- [Alvás](#alvás)
- [Kiegészítés](#kiegészítés)
- [Túledzés](#túledzés)
- [Mérés](#mérés)
- [Placebo](#placebo)

<br />

















## Bizonytalanság

A könyv tudományos hozzáállásába egy jó szándékú "háztáji" kísérlettel kapunk betekintést, amiben az edzés utáni sörfogyasztás hatásait vizsgálják.
Ez elsőre komolytalannak hangozhat, de kutató ismerősökön keresztül, egyetemi labort és felszerelést használva egy relatíve felelősségteljes, "igazi" kísérletet végeznek.
Arra is részletesen kitérünk azonban, hogy minden komolyság ellenére is milyen sok zavaró tényező marad, amiket nem vesznek figyelembe.
És ez _nem_ a "házi" kísérlet miatt van -- a többiek is ilyesmikből vonják le a következtetéseiket.

Ezért lesz olyan veszélyes, ha a kutatóknak valamilyen külső motivációja, vagy "hátsó szándéka" van.
Na nem kell semmi tudatosan rossz indulatúra gondolni.
De ha előre tudjuk, hogy egy bizonyos jelenséget próbálunk bizonyítani, akkor emiatt könnyen megeshet, hogy eleve részrehajló kísérletünk tervezünk.
Vagy a méréseinkbe pont azt az eredményt "magyarázzuk bele".
Ezt nevezi a könyv "épp így van" tudománynak, vagy "pont kijön" magyarázatoknak.

Szóval végül a sör és az edzés kapcsolatáról nem tudtunk meg sokat.
Persze ez egyetlen, mindössze pár embert érintő kísérletecskétől nem is nagyon elvárható.
Viszont cserébe a tudományos kutatási folyamatok megbízhatóságával kapcsolatban rendesen elbizonytalanodhatunk...
Hurrá?

A lényeg, hogy nem csak azt kell kérdezni, hogy valami működik-e!
Hanem például azt is, hogy honnan tudnánk egyáltalán biztosan, hogy működik?
Mit mérnénk?
És az, amit mérünk, mennyire áll közel a való életben tapasztaltakhoz?
Mi a biztos, és mit teszünk hozzá feltételezésként?

A tudomány nem a kész válaszokról szól tehát, hanem a bizonytalanság folyamatos csökkentéséről!
Próbáljuk ezért ennek fényében értelmezni minden további szekció tanulságait!

<br />



























## Ivás

Ha egy ismert atléta mögé áll valaminek, akkor minek a tudomány?
Nem a kutatási eredmények adják el a terméket, hanem egy jó sztori!
A Gatorade sztorijánál pedig nem is kell jobb.

Betekintést kaphatunk abba, hogyan lett az egyszerű, sós-cukros vízből világmárka.
És hogy honnan jön a divat, hogy a kutatásokat és a "tudományosságot" is marketing célokra használják.
Ebben a kontextusban ugyanis az "elektrolit" kb. annyit jelent, hogy "só", de persze ők elektrolitként emlegetik, mert az tudományosan hangzik.
Könnyebb úgy beállítani, mint egy új, extra szükségletet, amit (lássunk csodát!) az ő termékük pont kielégít.
Eddig valahogy elég volt enni és vizet inni edzés után, de most már valami speciális kell!

Létezik azonban konkrétan olyan kutató csapat, akik más kutatások megbízhatóságát vizsgálják.
Át is nyálazták 40 év sportital kutatását, és mondjuk úgy, hogy elég gyenge bizonyítékokat találtak.
Volt olyan kísérlet, ahol a Gatorade-et a _semmihez_ hasonlították, és ilyen esetben a Gatorade-es alanyok jobban teljesítettek.
Mindjárt be is szarok... Tényleg?!
Kaptak cukros vizet a többiek **semmi**jéhez képest.
Naná, hogy jobban teljesítenek!
Csak hát ehhez minek a Gatorade?
Nem lehetne mondjuk -- nem is tudom -- enni valamit előtte?

Gyakori ezen felül az olyan kísérlet is, ahol egyértelmű volt a placebo és a tényleges termék közti különbség.
Ezzel pedig egy mozdulattal teljesen semlegesítettek minden olyan elővigyázatosságot, ami miatt a placebo-nak egyáltalán létjogosultsága lenne.
Mert ha egyszer tudom, hogy melyiknek _kellene_ hatnia, és melyiknek nem, akkor az eredményt ugye akár oda is képzelhetem.
**Ez** a placebo...
És ilyen nevetséges tanulmányokból vont le a média olyan általános érvényű, végleges következtetéseket, hogy "Ez egyszerűen működik!"
Hát köszönjük szépen!

Ha még általánosabban nézzük, akkor már eleve azt sem támogatják a való világbeli eredmények, hogy a dehidratáltság annyira rossz lenne.
Példaként élvonalbeli maratonfutókat hoz a könyv, akik nem isznak, mégis nyernek.
Csak hát a kutatások eldöntötték, hogy a testhőmérsékletet kell mérni ahhoz, hogy a teljesítményünk megbecsülhessük.
És mivel ivás mellett átlagosan alacsonyabbra jön testhőmérséklet, ezért _tárá_, máris dönthetünk az ivás javára.

Az igazság az, hogy gyakorlati tapasztalatok alapján a túlivás (_hyponatraemia_) sokkal veszélyesebb.
De mivel az "igyál! igyál! igyál!" üzenet annyira beépült a köztudatba, mégis ezt látjuk gyakrabban.
Amúgy meg nincs semmi baj az evolúciótól kapott ivási ingerünkkel; ha azt követjük, akkor már nem lehet nagy baj.
Olyan kutatások is léteznek, amik szerint az "akkor iszok, ha szomjas vagyok" nem jár teljesítmény csökkenéssel még a komoly hosszú távú atlétáknál sem.
Csak hát abban nincs pénz, könyörgöm!
Szóval GATORADE!

<br />






























## Evés

A szerző felidézi, ahogy régebbi dokumentumfilmekben még "rendes", főtt kaját lát az atléták asztalán.
Semmi extra, csak a kalóriaszükséglet miatt relatíve sok -- hogy legyen miből regenerálódni és bírják a másnapi iramot is.
Mára persze ez is egyre jobban eltudományosodott.

Energia szeletek ilyen-olyan kikísérletezett receptekkel.
Kimondott "recovery" italok, specifikus fehérje-szénhidrát arányokkal.
Kutatások, hogy mindezt mikor kell bevinni, hogy minél jobban hasson.
Jujj-jujj, sietni kell, pontosan!

De ha ránézünk, ezeket a módszereket megint a semmihez hasonlították a "valami, csak máskor" helyett.
A precíz edzés utáni tápanyagbeviteli ablak pedig inkább hangárajtó méretű!
Nem annyira az időzítés volt a fontos, mint inkább a pótlás maga.
És eleve: ez az egész csak akkor számít, ha annyira hamar akarnánk újra edzeni.
Ha nem, akkor másnapra úgyis újra tele lesznek a raktáraink, szóval nem tök mindegy?
Nem a regenerálódásunkat hátráltattuk, csak nem éltünk egy olyan gyorsítósávval, amire nem volt szükségünk.

Ettől nyilván lehetséges, hogy létezik a tökéletes tápanyag adagolás.
De a fontosabb kérdés, hogy érdekes-e ez számunkra?
A testünk amúgy is elég jó az egyensúly (_homeosztázis_) fenntartásában, szóval egyáltalán nem biztos, hogy megéri ennyire precízen _molyolni_ ezen.
Még tán az atléták szintjén sem.
Hát még nekünk, hétköznapi embereknek...

Egy kicsit olyan ez, mint ahogy benzin oktánszáma hat a teljesítményre: számít, igen, de az egy picit fontosabb, hogy milyen motorba öntjük!
És csak érzékeltetésnek: Usain Bolt Chicken Nuggets-eket evett az Olimpián, és egy vezető kosárlabda csapatnál a mogyoróvajas-lekváros kenyér (PB&J) a nyerő.
[Múlt héten]({% post_url 2020-04-10-chris-aceto-minden-amit-a-zsiregetesrol-tudnod-kell %}) ugye beszéltünk arról, hogy az ilyenek rossz arányban, hosszú távon nem a legjobb döntések.
De ha szigorúan a regenerálódás szemszögéből nézzük, akkor láthatjuk, hogy nincsenek nagy szakadékok, úgyhogy ne aggódjuk túl!

<br />






























## Jegelés

Régebben a RICE (Rest, Ice, Compression, Elevation; vagyis kb. pihentetés, jegelés, kompresszió, és magasan tartás) kezdte hirdetni a jegelés előnyeit, és azóta a jeges fürdőkkel és a nitrogén hűtésű cryoterápiával megint jól elszaladt a ló.
Közös tulajdonságuk, hogy mind nagyon szar; de talán pont ettől népszerűek
Felléphet ugyanis egy olyan pszichológiai torzítás, hogy ha fáj, akkor biztos nagyon hatásos.
A "no pain, no gain" hozzáállás tehát aktív placebo szerepet tölthet be.

Ha viszont kicsit tudományosabban nézzük a témát, egyből jönnek az ellenérvek, hiszen pont a természetes gyógyulásunkat lassítjuk vele.
A vérbőség és a gyulladás pont a karbantartó folyamatok jele.
És ha karambol van az autópályán, akkor sem lassítani akarjuk a forgalmat, hanem lehetővé tenni, hogy a mentő és a tűzoltók minél hamarabb odaérhessenek.
Ezt egyre több kutatás is belátja, hibát pedig még senki nem nagyon talált benne.

Szóval igazából két iskola versenyez: vagy hamarabb érezhetem jobban magam, vagy jobban fejlődhetek hosszabb távon.
Ezért köthetünk akár olyan kompromisszumot is, hogy úgy alkalmazzuk, ami a célunk vele.
Ha erősítés van, akkor adjuk fel azt a kis plusz pillanatnyi teljesítményt a nagyobb adaptációért!
Ha viszont "szezon" van, és gyorsan kell újra teljesíteni (és úgy érezzük, hogy jót tesz), akkor jegeljünk!

Tisztán szubjektív szemmel nézve sokan kimutatják, hogy jobban érzik magukat utána, de ez persze megint lehet rossz kutatás eredménye is.
Azt nagyon nehéz ugye elrejteni, hogy valaki tényleg jeges fürdőt kap-e -- az alanyok valahogy _mindig_ észreveszik...
Innentől viszont a vélt javulás már megint lehet placebo.
Sőt, ezt akár általános tanulságnak is megfogalmazhatjuk: ha valamit szubjektíven mérünk, és nincs rá _meggyőző_ placebo, akkor még kutatásokkal együtt sem garantált, hogy tényleg az hat és nem csak odaképzeljük!

Mindent összevetve sokkal valószínűbb, hogy ez az egész jeges mizéria pszichológiai hatású.
A tudat segít, hogy tettünk magunkért valamit -- még ha konkrét fiziológiai hatása nincs is.
Megjegyezném emellett, hogy én is szigorú menetrend szerint tartok hideg zuhanyokat, de kizárólag a pszichológiai hatás miatt.
Szerintem a "legyőztem magam" tudat már megéri -- csak a konkrét fiziológiai hatás hiányával azért legyünk tisztában.   

<br />





























## Keringés

Az erre alapuló regenerációs stratégiák egyszerű felvetéssel dolgoznak.
A vér szállítja a tápanyagot oda, a szemetet meg el a sejtektől.
Szóval ha jobban folyik a vér, akkor jobban megy a regenerálódás.
Pont.

Ehhez sokszor a meleget ajánlják, hogy tágítsa az ereket -- legyen az hagyományos vagy infra.
De lehet masszázs is, hogy átnyúzzuk az izmokat.
Itt feljön, hogy ki szeretnénk préselni dolgokat az izmainkból.
De hogy épp mit, az évről évre változik.
Semmi bizonyíték, hogy hatna...
De ez legalább jobban esik, mint a jegelés!

Lehet még ilyen szivacsgörgőket (foam roller) használni, amiknél legalább van elmélet, hogy mitől segít_het_ne; de bizonyítva itt sincs semmi.
Vagy mondjuk kompressziós harisnyák?
Némi pozitív hatás mérhető, de fennáll ugyanaz a placebo veszély, mind eddig is.
Vagy akár pulzáló csizma?
Dettó.

Szóval ha nincs mit kipréselni -- már pedig egyelőre nem tudunk ilyenről -- és csak a keringetés a lényeg, akkor miért is nem kocogunk, tekerünk vagy ugrálunk lazán egy kicsit tovább?
A cardio típusú edzések eleve arra vannak, hogy a keringésünket pörgessék, szóval minek ehhez bármi más?































## Relaxálás

Minden idióta tud _még többet_ edzeni...
Ahhoz kell az ész, hogy pihenjünk is mellé megfelelően.
Fel kell ismernünk, hogy a regenerációnak komoly mentális komponense van.

Sok szubjektív teszt mutatja, hogy akkor tudunk megbirkózni egy adott edzéssel, ha fejben is hisszük, hogy meg tudunk vele birkózni.
Arra is utalnak jelek, hogy az érzelmi stressz is kb. ugyanannyira akadályozza a fejlődést, mintha túledzenénk magunkat!
Nagyobb lesz a sérülési esély -- amit ugye csak tovább tetézünk azzal, ha úgy érezzük, hogy nem tudunk megbirkózni vele.
Ezek ellenére a pszichológiai, stresszkezelési és hasonló vonatkozásokat eddig igencsak figyelmen kívül hagyták a felépülésben.

Már az sokat segíthet, ha egyszerűen kint vagyunk -- mondjuk sétálunk egyet.
De ez persze egyénfüggő, ezért ha a séta nem a mi asztalunk, akkor igyekezzünk megkeresni a hozzánk illő relaxációs rutint.
Emellett megint előkerül a [sztoikus filozófia]({% post_url 2020-01-03-marcus-aurelius-elmelkedesek %}) is, hiszen nem mindig tudjuk majd eltüntetni a stressz okát.
De ha megváltoztatjuk, hogy hogyan _reagálunk_ a stresszre, azzal visszavehetjük az irányítást!

Relaxálás témában természetesen elmaradhatatlan javaslat a meditáció!
De ezt a könyvet nyilván nem a meditáció gyakorlati része érdekli, hanem hogy milyen kütyüket lehet eladni a megtámogatására.
Találkozhatunk érzékmegvonó tankokkal, amik tulajdonképpen ránk kényszerítik a meditálást, és EEG fejpántokhoz kapcsolt telefonos alkalmazásokkal, amik pedig játékosítják a folyamatot.

Összességében megint oda jutunk, hogy a hozzáállásunk mennyit számít.
Ki gondolta volna?!
És habár konkrét relaxációs technikák terén nem leszünk sokkal okosabbak, azt a két dolgot mindenképp jegyezzük meg, hogy 1) _valami_ relaxáció szükséges, és 2) ehhez semmi "cucc" nem kell!
Akik csak vakon menetelnek -- hogy "meg ne törjék a sorozatot" -- azok sokszor csak leépítik magukat a fejlődés helyett.
Ha viszont mi nem gépiesen, hanem ésszel állnánk a dolgainkhoz, akkor helyesebben (és többet) pihennénk, amivel hosszabb távon többre is mennénk!































## Alvás

- csoda pizsama teszt
    - Egy csodapizsama gyártója azt nyilatkozta, hogy a termék segít "megnyitni" a jobb alvás lehetőségét. De azt már nem tette hozzá, hogy mi miatt is volt a jó alvás eddig zárva...
- "Insofar as there exists any magical secret for recovery, sleep is it."
   - "Ha létezik valami varázslatos titok a regenerálódásra, akkor az az alvás."
   - szóval nem a pizsit kell figyelni, hanem az alvást
- elég mennyiség, rendszeres lefekvési és felkelési idők, lehetőség szerint hűvösebb és zaj/fénymentes környezet
    - alvás előtt fél órával már nincs képernyő használat
    - vagy legalábbis csak kékfény-szűrősen, mert különben belezavarhat az alvási ritmusunkba
- mennyiségileg 7 és 9 közé teszik az átlag szükségletet
    - könnyen tesztelhető, ha ébresztő nélkül fekszünk le egy párszor, és megnézzük, hogy a testünk mire vágyik magától
    - a legtöbben, akik azt mondják, hogy nekik elég 4-5-6 óra, igazából csak jobban viselik az alvásmegvonást, mint az átlag... de attól még van!
    - kb. hasonló hatásokkal lehet, mintha besörözve próbálnánk normálisan működni -- a sörök mennyisége pedig nyilván arányos azzal, hogy mennyit alvást hagytunk ki
    - az immunrendszerünkre is kihat --> tesztben a 6 vagy kevesebben alvók sokkal könnyebben kaptak el vírusokat, mint akik 7-et vagy többet aludtak
    - az alvás egyik fázisa rögzíti a tanult mozdulati mintákat is, szóval helyesebben "gyakorlat PLUSZ ALVÁS teszi a mestert"
    - ez korrelál a legjobban a várható teljesítménnyel
- nem kell hinni a karperecednek
    - sokan teljesen jól alszanak, de a mérőeszközük nem úgy érzi
    - és fordítva...
    - nem lehet mindet számokra fordítani, pláne nem pontatlan eszközökkel -- figyeljük inkább a testünk reakcióit
    - maga a visszajelzés igazzá teheti a jóslatát --> megint a placebo
- az inszomniások nagyon gyakran túlbecsülik, hogy mennyit voltak ébren az éjszaka
    - ne nézzük az órát, tereljük el a figyelmünket az aggodalmaskodásról
- ne akadjunk fent egy-egy rossz éjszakán
    - tekintsünk inkább úgy az alvásunkra, mintha egy heti keretünk lenne
- egy kosaras edző is úgy javította a csapat teljesítményét, hogy teljesen az alvásra koncentrált
    - aköré szervezte az egész napirendjüket, nincs időzóna átállás, nincs korai kelés
    - inkább valamelyik edzés-féle legyen arrébb tolva (vagy akár maradjon el), ha az alvás rovására menne
- még konkrétan a "durmi délutánt" is ajánlják, nem csak óvodásoknak, hanem elit atlétáknak is































## Kiegészítés

- étrend kiegészítők, mű vagy természetes
    - és olyan állításokkal a címkéken, hogy belepirulunk
    - ezt "optimalizálja", azzal "szinergisztikusan együttműködik", a harmadiknál meg "lézer pontossággal hat"
    - közben persze lószar nincs mögötte, vagy jobb esetben is csak az ilyen Gatorade-minőségű tanulmányok
        - és sokszor azoknak a forrásoknak is érdeke, hogy ezt az eredményt hozzák ki a végére :/
- multivitamin sem kellene egy normális étrend mellett
    - csak a marketing itt is elhiteti velünk, hogy "mi van, ha valamit kihagytunk"
    - FOMO
- sok manapság az olyan folyóirat is, ahol nincs peer-review
    - ha fizetsz, akkor publikálják az eredményeidet
    - az eredményeid pedig könnyebben lesznek pozitívak úgy, ha senki nem ellenőrzi, hogy eleve szar a kísérleted
    - a negatívakat meg amúgy is elrakhatod egy fiókba, így napfényt már csak a pozitív lát :/
    - “I think predatory publishers pose the biggest threat to science since the Inquisition,” // Jeffrey Beall
        - Szerintem a ragadozó kiadók jelentik a legnagyobb veszélyt a tudományra az Inkvizíció óta
- és mindeddig az volt az alapfelvetés, hogy "ha nem is hat annyira, mint mondják, bajt akkor sem csinálunk vele"
    - kivéve ha titokban olyan tiltott dopping szerek is voltak benne, ami miatt nem egy atlétát eltiltottak (hiába nem tudott róla)
    - vagy akár a hétköznapi ember is megbetegszik tőle (évente 23.000 sürgősségi eset csak az USA-ban)
    - egy csomó minden nincs bevizsgálva, mert nem a gyártónak kell bizonyítania, hogy a cucca jó, hanem a kormánynak, hogy rossz
        - de még csak bejelenteni sem kötelesek, szóval könnyen lehet, hogy a kormánynál nem is tudnak róla!
- megint oda jutunk vissza, hogy mindez csak azért kell, mert meggyőztek minket, hogy kell
    - mi meg elhisszük, úgy, hogy közben nem értünk hozzá
    - de miért is kellene a testünknek mozgás után valami extra, mikor evolúciósan arra lett tervezve, hogy mozogjon?
    - eddig is megoldottuk kajával...
- és hogy miért győztek meg? mert kurva sok pénz van benne!
    - mindenkinek jut egy kicsi a húsos fazék közelében, ezért sokan hirdetik
    - és a többieknek meg ettől lesz hihető -- hiszen annyi helyről látják































## Túledzés

- túledzés szindróma
    - a stressz már nem okoz adaptációt, csak fáradságot
    - ez igazából a megfelelő regenerálódás hiánya
    - “There’s a belief out there that you can’t overtrain, you can only under-recover,” // Shona Halson
        - "Sokan hiszik, hogy nem tudunk túledzeni, csak alul-regenerálódni"
- megint: a stressz az stressz
    - a testünknek mindegy, hogy fizikai vagy lelki/érzelmi
- és ismét tanulság: ha kell a pihenő, akkor pihenjünk
    - ha erőltetés hosszú távon csak rosszra vezet
    - ~kiégés, és kezelése (pszichológiailag is)
    - hallgassunk a testünkre!
- vírusok és betegségek után is lehet hasonló
    - ha ilyenkor is edzünk, és hagyunk a vírusnak teret nyerni, akkor hosszú távra is csökkentheti a teljesítményünket
- ha egyszer túlcsúszunk a határvonalon, onnan már nagyon nehéz visszamászni
    - szóval figyeljünk a megelőzésre, ne égjünk ki!































## Mérés

- vajon hogy lehet mérni hogy haladunk-e?
    - és hogy _jól_ haladunk-e? elég gyorsan haladunk-e? vagy épp _túl_ gyorsan?
    - viszont ezek nagyon nehéz kérdések
- kb. minden regenerálódott atléta egyforma, de minden "regenerálatlan" a maga módján regenerálatlan
    - kutatások szerint ez mindenkinél más, de ha valakinél pl. egyszer torokfájás jelzi, akkor valószínű, hogy máskor is az fogja
- sokan próbálják ezt manapság adatokkal megoldani
    - vérvizsgálat, stb.
    - de az innen kinyert számok könnyen lehetnek megtévesztőek, más is hathat rájuk
    - szóval jó esetben is csak akkor megbízható, ha rendszeresen és hosszú távon figyelünk valamit
- és természetesen ezt is lehet rosszul használni
    - pl. nincs is semmi bajunk, de ezzel kapunk egy új tényezőt, ami miatt aggódhatunk
    - ésszel kell értelmezni az eredményeket
    - legyünk tisztában vele pl. hogy az ajánlott határértékek is általában 95%-os konfidencia intervallumok alapján készülnek
    - vagyis az esetek 5%-a úgy is lehet ezeken kívül, hogy igazából semmi rendellenes nincs a háttérben
        - és ezt még szűkebbre lehet venni, ha valakinek mondjuk érdeke, hogy kilógjon valami, ami miatt gyakrabban mehetsz tesztekre
    - a saját alapvonalunkhoz képest szabad csak hasonlítgatni --> amihez meg ugye kell egy saját alapvonal --> még több teszt
    - McNamara tévedés: "Nem minden számít, ami mérhető. És nem minden mérhető, ami számít."
- nem is feltétlen a metrika a fontos (mert sokszor ugyanazt üzenik), hanem hogy mit üzennek
    - ha konzisztensen terheled magad, akkor relatíve védve leszel, tudsz regenerálódni, stb.
    - de ha hirtelen megnyomod, akkor nagyobb a sérülés esélye, és több idő is kell regenerálódni
    - ezért veszélyes, ha sérülés után "be akarjuk pótolni" a kimaradást
    - azzal csak még könnyebben lesérülünk, még nehezebben regenerálódunk, és megyünk körbe
    - hagyjunk magunknak időt visszarázódni, fokozatosan és lassan emeljük a terhelést
    - és terhelés alatt nem is feltétlen azt értjük, hogy hány kilométert futottunk vagy hány kilót nyomtunk fekve
        - hanem hogy azt mennyire komoly megterhelésként éltük meg
        - ugyanaz a terhelés két különböző embernek nagyon mást jelenthet
- megint feljön: a pszichológiai terhelés ugyanúgy számít, mint a fizikai
    - szóval erről a területről is érdemes metrikákat gyűjteni, ha már gyűjtünk
    - sőt, innen érdemes igazán, meta-kutatás mutatja is, hogy a szubjektív túlterhelési értékelések sokkal jobbak, mint bármelyik objektív metrika
    - egyszerűen még nem vagyunk azon a szinten, hogy az objektív metrikáink elég pontosak legyenek
    - viszont ha nagyon hiszünk bennük, akkor önbeteljesítő jóslatokká válhatnak
- szóóóóval: hallgassunk a testünkre!
    - tanuljuk meg értelmezni a saját jelzéseinket! figyeljünk oda, ne legyintsük csak úgy le, ha épp nem érezzük magunkat a toppon.
    - és pláne ne hasonlítsuk magunkat másokhoz, akiknek radikálisan más igényeik lehetnek!































## Placebo

- szinte minden valahol a faszság-alvás skálán mozog
    - mert nem annyira egyértelműen jó, mint az alvás, de nem is lehet egyértelműen elutasítani
    - DE: egyrészt mindnek kicsi a hatása
    - másrészt ezek a hatások nem adódnak össze
    - ez pedig valószínűleg azért van, mert mindnek ugyanaz a hatása: a placebo hatás!
- de ez **nem** jelenti, hogy ez rossz
    - csak azt, hogy nem fiziológiailag hat, hanem a fejünk csinálja
    - de attól történik valami!
    - szóval ha meg vagyunk győződve róla, hogy valami hatásos, akkor valamilyen szinten valószínűleg az is lesz
    - ad valami aktív tennivalót, miközben a testünk végzi a dolgát
    - proaktívnak érezzük magunkat, mintha nálunk lenne az irányítás
        - példa: a rövid séta miatt hosszúnak tűnt a csomag kiadás a reptéren, még úgy is, hogy próbálták gyorsítani
        - de ha nem a kiadás lett gyorsabb, hanem a séta hosszabb (és ezért a teljes idő nagyobb százalékát töltötték az emberek aktívan), a reklamációk szinte megszűntek.
    - ha érezzük is, hogy valami történik (ha jó, ha rossz), akkor nagyobb a valószínűsége, hogy hatni fog
- egy csomó regenerációs központ nagy valószínűséggel a "sámán" effekt miatt működik
    - egy rituálé odamenni, más kezébe adni a gyógyulásod, furcsa eszközöket használni
    - de már magában az is hathat, hogy egyáltalán rákényszerítenek, hogy kivegyünk némi dedikált időt a napunkból, amit tényleg a pihenés jegyében töltünk
- mint ahogy a metrikáknál mondtuk, itt is igaz: az számít igazán, hogy hogy érezzük magunkat tőle
    - szubjektivitás > objektivitás, ha a regenerációról van szó




























## Összefoglalás

- több 10 millió éves evolúció után ne mondja senki, hogy kutatókra és sztár atléták tanácsára van szükségünk, hogy egyáltalán működőképesen tudjuk tartani a saját testünket!
    - figyeljünk a jelekre, hallgassunk a testünkre, más nem fontos

- a legfontosabb tanulság: hallgassunk a testünkre!
- ahogy idősödünk, egyre több pihenés kell majd a teljes regenerálódáshoz
    - úgyhogy ehhez jó, ha előre szoktatjuk magunkat
- két nagyon ellentétes példa
    - az egyik mindent IS csinál, a másik meg csak a testére hallgat
    - de ez megint csak a reptéri csomagkiadás
    - akinek minden IS kell, mert úgy érzi produktívnak a várakozást, az használja csak
    - de a szerző az itt megtanultak fényében az "ami jól esik"-re szavaz --> én is