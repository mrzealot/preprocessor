---
layout: post
title: Pierre Hadot - A filozófia mint életforma
pages: 320
date: 2021-03-13 00:01
excerpt: >
    TODO
---

https://www.goodreads.com/book/show/305860.Philosophy_as_a_Way_of_Life


- filozófia történész
- sztoikus tanok modern értelmezése!

A tartalom a következőképp alakul:

- [Praktikus filozófia](#praktikus)
- [Spirituális gyakorlatok](#gyakorlatok)
- [A közös nevező](#nevezo)
- [A keresztény hagyaték](#kereszteny)

<br>


















## <a name="praktikus"></a>Praktikus filozófia

Az ókori filozófusok pontos értelmezéséhez fontos tudni az irodalmi, szokásbeli, formai és egyéb megkötéseket, amik árnyékában alkottak.
Mai fejjel azért tűnik nehéznek az ilyen szövegek értelmezése, mert jelentős hátrányból indul kapcsolódó háttértudásunk.
Régen erős szerkezeti megkötések voltak a publikációkkal kapcsolatban -- és maguk a publikációk is eleve legtöbbször csak leképzései voltak a sokkal népszerűbb, *szóbeli* szónoklatoknak.

Aki mondani akart valamit, az csak egy jól meghatározott keretrendszeren belül tehette.
Szóval hogy igazán megértsük a mondanivalóját, a hozzá tartozó keretrendszert sem ártana ismerni.
Nehogy mondjuk beleolvassunk dolgokat, amik nincsenek ott, vagy átugorjunk dolgokat, amik a látszat ellenére jelentőségteljesek.
Ezért (is) fontos mindig frissen és hozzáférhetően tartani a tudást -- régen is sok jót tudtak már, de az a jelenben nem segíthet, ha egyszerűen nem "megy át".

Ilyen szemlélettel a szerző még Marcus Aurelius [Elmélkedéseiben]({% post_url 2020-01-03-marcus-aurelius-elmelkedesek %}) is "szerkezetet" talált, ami pedig naiv szemmel igencsak összevisszának tűnhet.
A tartalma persze önmagában is aranyat ér -- ezt már eddig is nem kevésszer hangsúlyoztam, és még nem kevésszer fogom...
De még mélyebbre áshatunk, ha a konkrét formájából kiolvassuk azokat a spirituális gyakorlatokat, amiket kedvenc császárunk valószínűleg napi szinten, módszeresen ismételt.

A szerkezet a lélek [Epiktétosz]({% post_url 2021-02-13-epiktetosz-kezikonyvecskeje %}) által megállapított 3 funkciójára épül: az ítélőképességre, a vágyra, és a hajlamokra.
Ezeket ő a kor három nagy filozófiai irányzatával (logika, fizika, etika) azonosította.
Vagyis önmagunk (az ítéletünk, a vágyaink, és a hajlamaink) kordában tartása (logikával, fizikai tudással, és etikai "jósággal") vezet a helyes élethez.
Ennek a praktikus vetületei, hogy hogyan gondolkozunk, hogy viszonyulunk a természethez, és hogyan viselkedünk az embertársainkkal -- a trió, ami Marcus gondolataiban is számtalanszor visszatér.
De ennél mélyebbre vezet a nyúl ürege...

Modern szemmel (hibásan) azt gondolhatjuk, hogy hozzánk hasonlóan a régiek is logikus rendszereket és dogmákat akartak felépíteni.
De Hadot egyre inkább arra jött rá az irodalmi kötöttségek figyelembe vételével, hogy az ókori szövegek inkább egy mentális hatást szerettek volna kiváltani a hallgatóságban, és nem annyira a következetességre törekedtek.
Szerinte a filozófia célja az, hogy "formáljon, nem pedig hogy informáljon".
Azért tűnnek botladozónak a szövegek, mert a változásunk folyamata sem tökéletes -- de ha végigvezetnek rajta, a kételyekkel és a zsákutcákkal együtt, akkor a végére jobban jövünk ki az utazásból.

Így jutunk el a spirituális gyakorlatokig, amik:

- Gyakorlatok, mert praktikusak voltak, erőfeszítést és edzést igényeltek, és megélni kellett őket; és
- Spirituálisak, mert az egész lényünket, életmódunkat és világképünket formálták.

A sztoicizmusnak nem célja megmagyarázni az egész világot egy mindent **is** lefedő nagy elmélettel.
Csak ("csak"...) összekapcsol pár olyan elvet és példát, amikkel a megfelelő irányba lökdösheti a követői lelkét és életét.
Szóval ne a logikai hibákat keressük benne, hanem a hatást, ami segít élni -- és felkészülni a halálra!
És Marcus Aurelius pontosan így is használta.
Azért sok az ismétlés és látszólagosan össze-vissza az Elmélkedései felépítésében, mert ez nem egy modern publikálásra szánt iromány, hanem a saját spirituális gyakorlatainak jegyzetei.

> [Az ókori filozófia] mindig arra törekedett, hogy inkább legyen élő hang mint írás -- és még inkább legyen *élet* mint hang.
> > [Ancient philosophy] always endeavored to be more a living voice than writing and still more a life than a voice.

A filozófus "idegen" a világban, mert egy olyan eszményképet követ, ami szinte összeegyeztethetetlen a hétköznapok őrületével.
De mégis pont attól lesz igazi "bölcs", hogy összeegyezteti őket, és aktívan élni tud.
Nem éri (és nem is nagyon érheti) el az eszményképet, de ő azért csak törekszik tovább.
Ezt az összeegyeztetést innentől aztán mindenki máshogy oldja meg:

- A sztoikusok (a nagy nehézség ellenére) megpróbálnak az őrült világban is erényesen élni;
- Az epikureisták (a sztoikus feszültség ellentéteként) inkább minél relaxáltabban igyekeztek lenni a világi gondokkal kapcsolatban;
- A szkeptikusok úgy, hogy látszólag részt vesznek ugyan a világban, de ennek ellenére is megőrzik a belső békéjüket;
- A cinikusok úgy, hogy látványosan szarnak mindenre **is**...

Vannak tehát különbségek, de mindenhol konkrét életvezetési hatásokról beszélhetünk -- kéznél kell ugyanis tartani az alapvető "dogmákat", különben az élet összevisszaságában nem tudjuk majd hirtelen alkalmazni őket.

> Sokan merülnek el teljesen a politikai aktivizmusban, hogy így készüljenek a társadalmi forradalomra. Ritka, nagyon ritka, az olyan, aki a forradalomra készülés érdekében méltóvá is szeretne válni rá.
> 
> -- Georges Friedmann
> > Many are those who are entirely absorbed in militant politics, in the preparation for the social revolution. Rare, very rare, are those who, in order to prepare for the revolution, wish to become worthy of it.

<br>




































## <a name="gyakorlatok"></a>Spirituális gyakorlatok

A gyakorlati filozófia (mint például a sztoicizmus) célja nem csak annyi, hogy máshogy gondolkozzunk, hanem hogy mások *legyünk*.
Hogy megtanuljunk élni.
És habár tudni épp tudjuk, hogy a szenvedés megszüntetése csak a vágyaink megzabolázása által lehetséges, ezt elérni ugye nem kimondottabban könnyű.
Kellenek a gyakorlatok, amik segítik az átalakulásunkat, és a napirendünkbe építik a tanultak alkalmazását.
Alexandriai Philón szerencsére hagyott ránk két listát, amik szépen összefoglalják a kor általános, "spirituális terápiás" gyakorlatait.
Ezeket összegyúrva, tematikusan vesszük:

- **Figyelem**:
A sztoikus alaphozzáállás, miszerint a figyelmünk soha nem lankadhat.
Mindig a jelenben vagyunk, tudatosan megéljük, és mindent szándékosan csinálunk.
A jelenben maradással szabadítjuk meg magunkat a szenvedélyeinktől, mert azok mindig a múltra vagy a jövőre építenek (amikre nincs befolyásunk).
A figyelem miatt tudunk majd azonnal "jól" reagálni az élet minden kihívására, mert kb. kéznél tartjuk a helyes hozzáállást.
Mondhatni: ha folyamatosan készen állunk, akkor soha nem kell felkészülni...

- **Meditáció**:
Készítsük fel magunkat olyan dolgokra, amik még meg sem történtek, de megtörténhetnek.
Szegénység, fájdalom, betegség, halál -- ezek ugye nem "rossz" vagy "gonosz" dolgok, mert nincs rájuk befolyásunk...
Ezek csak természetes jelenségek, amik mindenkivel megtörténhetnek, ezért érdemes rájuk előre edzeni.
Szükség van olyan érvelésekre vagy elmés mantrákra, amiket ismételgethetünk -- hogy szoktassuk magunkat arra, hogyan kellene reagálni egy ilyen helyzetre.

    Ide tartozik még ezen felül, hogy készüljünk az előttünk álló napra, illetve hogy reflektáljunk az épp elmúlt napon.
    Mindezt azért, hogy a belső monológunk következetes lehessen.
    Hogy bármilyen kizökkenés ellenére is emlékeztetni tudjuk magunkat a legfőbb sztoikus szabályra: tőlem függ-e vagy nem?
    És ha nem, akkor mindegy!

- **Olvasás, Hallgatás**:
Ezek ahhoz kellenek, hogy legyen elég "muníció" a meditációhoz.
Lássuk/halljuk/vizsgáljuk, hogy mások milyen helyzetekbe kerültek, hogyan kezelték, mit tanulhatunk belőle, stb.

- **Kutatás, Vizsgálat**:
Ezek ahhoz szoktatnak, hogy ténylegesen úgy lássuk a dolgokat, ahogy vannak.
Ne hagyjuk, hogy az objektív valóság helyett a benyomásaink vezessék a definíciókat.
Ide tartozik a "magasból letekintés" gyakorlata is, ahol a szándékos fókusz eltávolítással próbáljuk objektívebbé tenni a képet -- ha messziről nézzük, úgy majd talán kevésbé színezi az érzékelésünket mindenféle szubjektív vélemény.

- **Önuralom, Kötelességek elvégzése, Közöny a közömbös dolgok iránt**:
Ezek pedig az elvek gyakorlatba ültetése, a viselkedésünk megreformálása.
A közöny például csak az alapszabály konkrét alkalmazása (miszerint ami nem ránk tartozik, azzal nem foglalkozunk).
A céljuk, hogy szokásokat formáljanak, így érdemes a könnyebbektől a nehezebbek felé haladni.
Ha megszokjuk, hogy adott helyzetekben hogyan "kell" viselkedni, akkor idővel egyre könnyebb lesz.

A sztoikus filozofálás tehát aktív élni tanulás -- hogy hogyan élhetünk tudatosan és szabadon.
De nincs ebben semmi egyedülálló, a sztoikusok csak egy példa a sokból.
Az epikureizmusnak is ugyanilyen "szigorú" gyakorlatai vannak (annak ellenére, hogy az állítólag a relaxálás művészete).
Mert szerintük pont attól relaxálhatunk, ha elengedjük a szükségtelen vágyainkat és félelmeinket.
A leghíresebb ide tartozó mantrájuk az ún. *tetropharmakos*, a négy részes gyógyír, miszerint:

> Istentől nem kell félni, a halál miatt pedig nem kell aggódni. És míg a jó dolgok könnyen elérhetőek, a rosszak könnyen elviselhetőek.
> > God presents no fears, death no worries. And while good is readily attainable, evil is readily endurable.

A sztoikusokkal ellentétben itt azonban nem agyalunk a lehetséges rosszakon, hanem csak a jó dolgokra koncentrálunk -- amivel tulajdonképpen megtanítjuk magunkat szisztematikusan lazítani.

<br>
























## <a name="nevezo"></a>A közös nevező

4: Megtanulni olvasni

- sokféle filozófiai iskola sokféle gyakorlata, de mind egy módszerre épül (belső dialógus tudatos irányítása és mentális koncentráció), és egy a céljuk is (önfejlesztés)
    - mind egyetértenek, hogy alapállapotában mindenki különböző módokon boldogtalan (kollégám szavaival: "mindenki a saját szintjén nyomorog"), de ebből az állapotból "megváltható"
    - erre valók a spirituális gyakorlatok -- visszatérés az "igazi" önmagunkhoz, minden külső és felesleges sallang nélkül



2: Dialógust tanulni

- Szókratészi vitamódszer -- amihez nem feltétlen kell vitapartner
    - magunkat is kifaggathatjuk
    - megvizsgálhatjuk az indíttatásainkat, a saját lelkiismeretünket, és egyenesbe hozhatjuk a következetlen szándékainkat
    - hogy még véletlen se legyen képmutatás
- Szókratész (mint igazi tanár) küldetése nem a pénz vagy a rang, hanem hogy minden másra hathasson
    - hogy mondjuk ők se a pénzzel vagy a ranggal foglalkozzanak, hanem hogy jó emberek lehessenek
- folyamatos dialógusban kell lennünk magunkkal, hogy tudatosan arra vezessük magunkat, amerre menni szeretnénk (és ne csak sodródjunk arra, amerre a vágyaink visznek)
    - kell, hogy vezethetőek legyünk
    - és ügyesen kell megválasztani az utat is, mert ha elég kis lépésekben haladunk, akkor oda is eljuthatunk, ahova egy lépésben nem tudtunk volna
        - nem az a lényeg, hogy gyorsan érjünk célba egy érveléssel, hanem hogy célba érjünk
        - ha ehhez kellenek köztes lépések, akkor használjuk őket

    
3: Megtanulni meghalni

- a filozofálás a test vágyainak különválasztása a lélektől, így a halál (amit itt a test és a lélek különválásának értelmezünk) már nem is tűnik olyan félelmetesnek
    - ha az életünkben is azon vagyunk, hogy a lelkünket helyezzük a test elé, akkor ezzel gyakorlatilag a halálra készülünk
    - a sztoikusok természetesnek (és nem mellesleg motivációs forrásnak), az epikureisták fájdalommentességnek, a platosnisták az univezális gondolattal való egyesülésnek tekintik
        - a lényeg, hogy sehol nem "rossz", csak az emberi vágyakhoz ragaszkodók szemében
- ha az egyén helyett egy univerzális szemszögből vizsgáljuk a dolgokat, meglátjuk, hogy egy ember életében igazából semmi materiális nem olyan fontos
    - akkor a test vége miért lenne az
    - ezzel pedig szépen kapcsolódunk a sztoikus "magasról letekintéshez"
    - és kapcsolódunk a meditációs vonalhoz is, hiszen az individualitás csak illúzió, nem?



- a végcél persze elérhetetlen, de attól mi csak próbálkozzunk szorgalmasan
    - az imposztor szindróma ugyanolyan gyakori lesz, mint bármilyen más "szakmában", de a törekvésünk a meghatározó
    - hogy a hétköznapi, materiális világ ellenére is csináljuk ezeket a spirituális gyakorlatokat
    - egy filozófus sem filozófus az élete minden pillanatában, de ettől még igyekezhet, hogy minél több pillanatban az legyen
- vagyis az ókori filozófia eredendően praktikus, szinte önmagában is egy spirituális gyakorlat
    - tekintsünk rá így, tegyük bele a munkát, és meglesz az eredménye

> > Vauvenargues said, "A truly new and truly original book would be one which made people love old truths."

<br>























## <a name="kereszteny"></a>A keresztény hagyaték

- a kereszténység is filozófiának indult, ami ezáltal a spirituális gyakorlatokat is "bekebelezte" az ógörög tradíciókból
    - Jézus jelentette a megtestesült Logos-t, aki igazából összefoglalta "az egy igaz" filozófiába azt, aminek eddig mindenki más csak darabjait sejtette
- a papok alapvető hozzáállásbeli törekvése is a sztoikus bölcsekére hajazott
    - önmagunkat ismerni és önmagunkat folyamatosan figyelni (nehogy hamis gondolatok lakhassanak bennünk)
    - törekedni arra, hogy a természet (vagy felsőbb akarat) elvárásai szerint élhessünk -- csak itt már "Mit tenne Jézus" módon
    - Isten jelenléte mindenben is ezt a folyamatos figyelmet jelképezi -- hogy folyton a helyes úton tartsuk magunkat, ne feledjük a Jót (nagy J-vel), stb.
- ők is "motivációs eszközként" használták a halált, ami majd egyenesen tartja őket, pont mint Marcus vagy Epiktétosz
    - éljünk minden napot az utolsóként, hogy ne kövessünk el bűnt
    - és ez persze megint vonzza magával a jelen fontosságát is
- ők is hasonlóan foglalták össze a tanaik lényegét parancsolatokba és tömör jelmondatokba, amiken aztán meditálni lehetett (hogy mindig kéznél legyen a helyes viselkedés az élet váratlan helyzeteiben)
- önelemzés, napi/heti/havi/éves "review", hogy hogyan haladunk a tökéletlenségeinkkel -- ez is sokszor felmerül a sztoikus szövegekben
    - vagy hogy írjunk le mindent, amit gondolunk/csinálunk, mert nyilvánosan úgysem bűnöznénk...
- a spirituális tökéletesség a vágyak teljes hiánya -- *apatheia*
    - és ezt a testtől való eltávolodásnak (és még a szintjeinek is) van görög megfelelője

- számomra a tanulság az, hogy egy helyes olvasat mellett a kereszténység és a görög filozófia kb. felcserélhető
    - kinek melyik megfogalmazás és szimbolizmus teszi emészthetőbbé a mondanivalót

<br>


























## Összefoglalás

- a lényeg, hogy a modern filozófia nagyon rossz benyomást kelt (és hamis képet fest) arról, hogy a sztoikusok például mit is gondoltak volna filozófiának
    - régen nem csak az volt a filozófus, aki írt róla, vagy tanította... hanem aki úgy élt, ahogy azt a filozófia megkövetelné
    - nem beszélni kell róla, hanem csinálni
        - nem szabad megelégedni az agyalással
        - nem szabad engedni, hogy a filozófia (a vallástól és spiritualitástól, mint életformáló hatásoktól teljesen elválva) csak egy absztrakt, elméleti keretrendszer legyen
        - nem szabad hagyni, hogy a túlspecializálódás és az akadémiai légkör értelmetlenné tegye a filozófiát a közemberek számára
    - egész konkrét, hétköznapi dolgokra kell vonatkoztatni az alapelveket -- enni, inni, házasodni, gyereket nevelni, részt venni a társadalomban, elviselni másokat... ezekben nyilvánul meg, hogy mennyire *éljük* az értékeinket
- forgassuk hát a fent felsorolt spirituális gyakorlatokat és tartsuk mindig kéznél a helyes szemléletet
    - legyen a filozófia újra egy életforma!