---
layout: post
title: Cal Newport - Digital Minimalism
pages: 302
date: 2020-03-13 15:00
excerpt: >
---

Maradunk továbbra is [Thoreau]({% post_url 2020-03-06-henry-david-thoreau-walden %}) minimalista vonalán, amihez viszont valami modern kiegészítést szerettem volna, hogy lássunk az elveket a 21. század gyakorlatában.
Erre a célra pedig egy elég egyértelmű és sokszor ajánlott jelölt [Cal Newport -- Digital Minimalism](https://www.goodreads.com/book/show/40672036-digital-minimalism){:target="_blank"} (vagyis, nem meglepően, Digitális Minimalizmus) című könyve.
Nem kellett a relevancia miatt túl sokat aggódnom, hiszen az egyik fejezet alcíme pont erre utal: "Egy régi tanács, új nézőpontból".

A szerző a _szerzősége_ mellett egy egyetemi informatika professzor, aki már korábban is többször írt a technológia és a kultúra találkozásáról.
A mély koncentráción alapuló munkáról szóló tanácsai után pedig egyre többen kezdték azzal is bombázni, hogy "Na és a magánéletemmel mi lesz?!"

Mert manapság bizony nagyon sok _kütyü_ és _app_ versenyez a figyelmünkért -- akár szándékosan, akár véletlen -- és ez hosszú távon nem fenntartható.
Bizonyos alkalmazások sokszor ironikusan pont arra (is) rossz hatással vannak, amik miatt telepítettük őket.
Például a Facebook fő előnye, hogy kapcsolatban maradhass másokkal; de aztán meg annyira ráfüggsz, hogy már az asztal másik felén lévő barátoddal sem tudsz egy normális beszélgetést fenntartani a telefonod nyomkodása nélkül!
Elveszik az autonómiánkat, befolyásolják a hangulatunkat, és habár vannak pozitív vonatkozásaik, tagadhatatlanul keverik a jót a rosszal.

Az ilyen jellegű problémáinkat igyekszünk most megoldani.
De sajnos mint minden komolyabb életmódváltásnál, a félig-meddig tessék-lássék stratégiák itt sem fognak működni.
Ami nekünk kell, az egy átfogó "digitális filozófia", ami alapján menedzselhetjük az életünket.
A bemutatott minimalista hozzáállás Thoreau kabinos életvitele után remélhetőleg eleve nem fog annyira extrémnek tűnni.
De minél jobban távlatból próbáljuk nézni a helyzetet, annál inkább rájövünk majd, hogy a napjainkban elfogadott mennyiségű képernyő előtt töltött idő az, ami igazán extrém.

A könyv két nagyobb részből áll, ahol az első az alap filozófiát mutatja be, motivációval és érveléssel.
A második rész pedig konkrét technikákat ad, hogy hogyan tartsuk meg a jó vonatkozásokat, miközben leszokunk a rosszakról.
A pontos tartalomjegyzék így alakul:

1. Alapelvek
    - [Mi a baj?](#1) -- Egy féloldalas fegyverkezési verseny
    - [Mi a megoldás?](#2) -- Digitális minimalizmus
    - [Hogyan ültessük a gyakorlatba?](#3) -- Digitális lomtalanítás
2. Technikák
    - [Legyél magányos!](#4)
    - [Ne lájkolj!](#5)
    - [Követeld vissza a szabadidődet!](#6)
    - [Csatlakozz a figyelem ellenálláshoz!](#7)

Illetve egy idézetet emelnék még ki az elejéről:

> Már sokkal Henry David Thoreau "Egyszerűség! Egyszerűség! Egyszerűség!" felkiáltása előtt Marcus Aurelius is azt kérdezte: "Látod, milyen kevés dolgot kell csinálnod egy kielégítő és tiszteletteljes élethez?"
> > Long before Henry David Thoreau exclaimed "simplicity, simplicity, simplicity," Marcus Aurelius asked: "You see how few things you have to do to live a satisfying and reverent life?"

Ez az eddigi olvasási listám tükrében mintha enyhén azt jelezné, hogy jó nyomon járunk...
Úgyhogy vágjunk is bele!

<br />

























## <a name="1"></a>Egy féloldalas fegyverkezési verseny

Se a Facebook, se az iPhone nem olyan céllal indult, ahogy végül megváltoztatta az életünket.
Mindketten az életünk "széleit" próbálták kis mértékben optimalizálni -- digitális egyetemi évkönyv, illetve egybeépített telefon és iPod, hogy ne két dolog legyen a zsebedben.
Ennek ellenére mára mégis arra ébredünk, hogy az életünk középpontjában vannak.
És ez nekünk nem kimondottabban jó.
Kb. mintha hanyatt állva léptünk volna szarba -- nem tudtuk előre, nem láttuk, de most akkor is benne vagyunk.

Hiába érvelnek a technológia pártiak azzal, hogy "De hát mennyire hasznos!"
Nem is azt vonjuk kétségbe!
De ha már nem a mi kezünkben van az irányítás, akkor hiába hasznos.

> Nem a hasznosság a fő kérdés, hanem az autonómia.
> > It's not about usefulness, it's about autonomy.

Ha pedig elkezdünk egy kicsit áskálódni, hogy hogyan kerültünk mégis ide, gyorsan kiderül az igazság.
Valószínűleg nem is annyira hátra "léptünk", mint inkább hátra "löktek".
Nagy pénz van ebben, és sokak érdeke fűződik ahhoz, hogy az egész életed a kütyük és az appok körül forogjon.
Végül egy ex-Google mérnök kongatta meg a vészharangot, és tálalt ki, hogy ez nem csak paranoia: a cégek tényleg **tudatosan** csinálják ezt.

A probléma egy másik korai felismerője pszichológiai előképzettségére alapozva kezdett áskálódni.
És sajnos minél mélyebbre jutott, annál egyértelműbbek lettek a függőséggel vonható párhuzamok.
Oké, ez nem _drog_, és valószínűleg nem fogod ellopni a saját anyád ékszereit a következő adagért...
De azért ha ott van a zsebedben csak egy kattintásnyira, akkor nehéz lesz megállni.

Két fő technika szerepel a fejlesztők eszköztárában, amivel függővé tesznek:

- **Időszakos, kiszámíthatatlan pozitív visszajelzés.**
Ha nem biztos, hogy jön, akkor annál hatásosabb, amikor jön.
És még akkor is akcióra sarkall, ha épp _nem_ jön, mert majd a következő...
Mentális képként nyugodtan képzelj magad elé egy nyerőgépet!
Érdekes módon ezek a kis pozitív visszajelzések pont _nem_ azok, amik miatt a legtöbben hasznosnak gondolják az adott appot, szóval elvehetőek lennének.

- **Szociális megfelelés hangsúlyozása.**
Már a [Sapiens]({% post_url 2020-02-12-yuval-noah-harari-sapiens %})-ben is láthattuk, mekkora hangsúlya van a szociális interakcióknak, és hogy ez milyen mélyen belénk van rögzülve.
Na a cégek pedig pontosan ezt használják ki!
A pozitív visszajelzést úgy érezzük, mintha a törzs elfogadna minket, a hiányát pedig úgy, hogy nem; ezért nagyon fontos figyelni, mi történik.

Láthatjuk tehát, hogy tudatos, szándékos támadás alatt állunk, és nem csak véletlen pazarlunk el olyan sok időt, ha nem vigyázunk.
És ha már az "ellenségnek" egyre kifinomultabb haditerve van ellenünk, nekünk sem ártana egy kicsit _fegyverkezni_.
Szóval most, hogy tudjuk, _mi_ ellen is küzdünk, lássuk, _hogyan_ küzdjünk!
















## <a name="2"></a>Digitális minimalizmus

A felületes "tippek és trükkök" nem elegek ilyen, a pszichológiai hiányosságainkra is hatni képes módszerekkel szemben.
Nem elég például kikapcsolni 112 alkalmazás értesítéseit; inkább azt kellene megkérdeznünk magunktól: mi a rákért van nekünk 112 alkalmazás a telefonunkon?
A könyv átfogóbb megoldásként ajánlja a digitális minimalizmust:

> Digitális minimalizmus: Technológia használati filozófia, ahol az online idődet korlátozott számú, válogatott, és optimalizált aktivitásokra fordítod amik erősen támogatják az értékrendedet; minden másból pedig boldogan kimaradsz.
> > Digital Minimalism: A philosophy of technology use in which you focus your online time on a small number of carefully selected and optimized activities that strongly support things you value, and then happily miss out on everything else.

A "hagyományos" minimalizmushoz hasonlóan itt is gyakorlatilag folyamatos ár-érték arányokat kell vizsgálni.
Nem csak a pozitívumát látni valaminek, hanem az is, hogy mibe kerül; vagy hogy mi _helyett_ van.
Itt következik egy csomó példa, amik tömören egybegyúrhatók:
ha a belső értékrendedből indulsz ki, sokszor oda jutsz, hogy magadtól mondasz le az addigi függőségedről -- vagy legalábbis átalakítod, hogy téged szolgáljon, és ne fordítva!
Newport 3 alapelvvel támasztja alá, hogy a filozófiája miért működik.
    
1. **A zsúfoltság drága.**
Itt nem is írnék túl szószátyár "bizonyítást", hiszen a szerző is pont Thoreau-t említi.
Szóval tessék visszaolvasni a [Walden]({% post_url 2020-03-06-henry-david-thoreau-walden %}) posztot, ha esetleg valaki még nem tette volna meg!
Csak nagyon tömören: Thoreau nagyon is pártolja a gazdasági szemléletet és a számolgatást, csak az a baj, hogy sokan nem jól számolunk.
A plusz dolgok plusz hasznot nyújtanak, igen, de áruk is van.
És ár-érték arányban már lehet, hogy nem is érik meg!

2. **Az optimalizálás fontos.**
Itt a könyv felhozza a "diminishing returns" görbét (csökkenő megtérülés? de nem vagyok közgazdász; szóljatok, ha van szebb neve).
Ezzel a legtöbbször azt szokták szemléltetni, hogy egy idő után a plusz befektetett munka nem hoz annyi eredményt -- vagyis "ellaposodik" a teljesítmény növekedés, és már nem éri meg pluszban gürcölni.
Na mi most ennek pont a másik oldalát nézzük, vagyis hogy általában a folyamatok elején egy nagyon kis mértékű energia befektetés is nagy eredményjavulást tud hozni.
Próbáljunk így állni a digitális fogyasztásunk megregulázásához is.
Ezt persze a másik oldal vissza szeretné tartani, mert amint mi "optimalizálandóként" gondolunk valamire, már nem tudnak majd olyan sokáig ott tartani minket.
De nekünk legyen pont ez a motivációnk: megtanuljuk hatékonyabban kihasználni a pozitívumokat, és ezért kevesebb időnk fogja bánni!

3. **A szándékosság kielégítő.**
Példaként az Amish-ok jönnek fel, akik habár első ránézésre flúgos technológia-tagadóknak tűnhetnek, közelebbről már nem ez a helyzet.
Megvan az értékrendjük, és az alapján ítélik meg, hogy egy bizonyos technológiát beengednek-e az életükbe.
Szabad nyugodtan egyet _nem_ érteni az értékrendjükkel, de abból akkor is tanulhatunk, amennyire tudatosan kezelik a technológia hozzáférésüket, és hogy ez -- saját elmondásuk szerint is -- milyen elégedettséggel tölti el őket.
Maga a szelektivitás többet ad, mint amit a kihagyott eszközökön buknak.

<br />

















## <a name="3"></a>Digitális lomtalanítás

A fent vázolt digitális minimalizmushoz egy 3 lépéses átalakuláson keresztül juthatunk el a legbiztosabban.
Készüljünk viszont egy viszonylag radikális hozzáállásra.
A módszer nem a fokozatos leszokásra épül, mert a figyelem-megragadó pszichológiai trükkök és a kényelem szépen fokozatosan elkoptatják az elszántságunkat.
A végén pedig ott kötünk ki, ahonnan indultunk.
És én ebben személy szerint mélyen egyetértek.
Ha csinálunk valamit, akkor csináljuk rendesen!

Tesztelésre Newport 1600 követője jelentkezett, ahonnan valós esettanulmányokat kapott.
Két fő tapasztalata, hogy a módszer 1) működik, de 2) trükkös.
Ha túl laza -- vagy épp túl szoros -- a megvonás, ha nincsenek kitalálva helyettesítő módszerek, vagy ha csak ideiglenes "detox"-nak tekintették, akkor nem ment.
Ezért a konkrét lépések mellé nekünk már egyből tippeket is mellékelt, hogy maximalizálhassuk a siker esélyét.

1. Kijelölsz egy hónapot, amikor le fogsz mondani minden opcionális technológiáról.
Bármilyen képernyőn fogyasztható dolognak pá!
Ide értve természetesen a videójátékokat és a TV-t is.
Fontos persze az "opcionális" szó.
Amit nem lehet _teljesen_ kiiktatni (mondjuk a munka miatt), annál is érdemes megszorításokat eszközölni -- csak heti kétszer, csak a buszon, stb.

2. A hónapod alatt szépen felfedezel (vagy akár _újra_ felfedezel) olyan aktivitásokat, amiket jelentőségteljesnek és élvezetesnek találsz.
Az első 1-2 hét kellemetlen lehet, de ha elmúlik a detox, akkor tisztaságot hoz.
És ez a tisztaság jobb későbbi döntésekhez vezet, mintha egy ilyen "böjt" nélkül próbálnád rögtön megreformálni a szokásaidat.
De nem csak unatkozni kell, hanem aktívan keresni azt, amivel a hátrahagyott űr betölthető!
Csak nyilván úgy, hogy az az értékrendednek már megfeleljen.

3. A hónap után egyesével visszahozol olyan szükséges technológiákat, ahol az ár-érték arány a javadra hajlik.
De azoknál is pontosan meghatározod, hogy milyen funkciót töltenek be, és hogy hogyan fogod használni őket!
A "visszaengedési szakasz" a legfontosabb faktor abban, hogy ez a detox hosszú távon mennyire változtatja meg az életedet.
Érdemes a következő lépésekkel minden jelöltet átvilágítani:

    1. Olyan értéket szolgál-e, ami nekem nagyon fontos?
    Mert ugye az nem elég, ha csak _valami_ hasznot nyújt.

    2. Ha igen, akkor ez szolgálja-e a legjobban azt a bizonyos értéket?
    Ha nem, akkor hagyjuk -- csak a legjobbak jöhetnek!

    3. Még ha eddig el is jutunk valamivel, akkor is kell egy szabályrendszer a használatára.
    Ne feledjük, optimalizálás!

Ha idáig eljutunk, akkor elvileg "kész" vagyunk!
A digitális média használatunk optimális, és rengeted olyan is bele fog férni az életünkbe, ami eddig lehetetlennek tűnt volna.
És habár a tippek és trükkök önmagukban nem elégségesek, az alapelvek ismeretében már nyugodtan megkönnyíthetjük a dolgunkat _extra_ tippek és trükkök segítségével...
Ezek jönnek most. 

<br />



















## <a name="4"></a>Legyél magányos

Kezdjük ott, hogy jelen esetben mit is értünk magány alatt?
A legfontosabb, hogy nem kell hozzá fizikailag is egyedül lenni!
Sokak számára nehéz is lenne ennyire eltávolodni olyan gyakran, mint kellene.
De szerencsére nincs is rá szükség; akár tömegben is megoldható.

Az a fontos, hogy _fejben_ egyedül legyél.
Ebből viszont az következik, hogy fizikai egyedüllét alatt sem biztos, hogy magányos vagy!
Ha könyvet olvasol, filmet nézel vagy hallgatsz valamit, akkor kapcsolatban vagy egy másik elmével.
Kell olyan idő, amikor csak Te vagy!

> Az egész emberiség problémái onnan erednek, hogy senki nem képes egyedül, csendben ülni egy szobában.
>
> -- Blaise Pascal
> > All of humanity's problems stem from man's inability to sit quietly in a room alone.

Magányra mindenkinek szüksége van a nehéz problémák "emésztgetéséhez", a gondolkodásból fakadó meglátásokhoz, érzelmi egyensúlyhoz, morális bátorsághoz, és erősebb kapcsolatokhoz.
Persze itt is az egyensúlyra kell törekedni.
Ha mindig csak magányosak lennénk, nem lenne input, amit feldolgozzunk.
Ha viszont _csak_ input van folyamatosan, akkor nem tudod rendesen feldolgozni!
Még Thoreau sem volt _teljesen_ magányos ugye -- csak megfelelően váltogatta a kapcsolódást a magánnyal.
Nekünk is erre kell törekednünk valahogy!

A magány megvonás nem új jelenség, de a mértéke igen.
Egyesek már régebben is rossz szemmel nézték, hogy például egy _telegramm_ megszakította az életük folyását.
Na de akkor még a magány volt a normális, a telegramm pedig csak a kizökkentés.
Az okostelefonok korában ez megfordult, és örülhetünk egy-két nyugodt pillanatnak.

Ha teljesen megvonjuk magunktól a magányt, akkor az életminőségünk romlani fog.
Az iGeneráció nem szándékosan, de pont ezt tette, és minden jel mutatja is, hogy megfizetik az árát -- szorongás és kapcsolódó zavarok, rekord magas öngyilkosságok, stb.
A folyamatos szociális áramkör használat miatt nem marad idő "tükörbe nézni", hogy kitalálják, kik is ők, mit is akarnak, vagy hogy dolgozzák fel az érzelmeiket és a velük történteket.

Igyekezzünk ezért tudatosan magányos időszakokat építeni a napjainkba!
Konkrét megvalósítási tippek:

- **Hagyjuk otthon a telefont!**
A mobilok haszna erősen túlértékelt.
Ha csak egy pár évet visszagondolunk, minden ment nélkülük is.
Nem kéri senki, hogy teljesen hagyjuk el őket, de azért ne álljon már meg az élet, ha nincsenek nálunk!
        
- **Sétáljunk nagyokat!**
Nietzsche, Rimbaud, Rousseau, Thoreau... mind magasztalták!
Ilyen társaságba érdemes tartozni!
Könyvek (vagyis mások gondolatai) között könnyű inspirálódni, de a saját hangunkat a magány által találhatjuk meg a legbiztosabban.
Nyilván ennek is időt kell csinálni, mert magától nem fog csak úgy beférni sehova.
De Newport szerint mérhetően boldogabbnak és produktívabbnak fogjuk érezni magunkat azokban az időszakokban, amikor rendszeresen sétálunk -- és nem is kicsivel!

- **Írjunk leveleket magunknak!**
Igazából napló, de mégse.
Nem az időzítés a fontos, hanem hogy ha találkozunk valami problémával, érzelemmel, inspirációval, akkor maga az írás segíthet feldolgozni őket.

<br />

















## <a name="5"></a>Ne lájkolj

Az ember társas lény... De miért?
Kognitív tudósok képalkotással vizsgálták, mi aktiválódik az agyban bizonyos tevékenységekre, és mi akkor, ha semmit nem csinálunk.
Kiderült, hogy az alapértelmezett hálózat a szociális dolgokkal foglalkozik.
És ez még hagyján...
Nem azért foglalkozunk szabadidőnkben a szociális dolgokkal, mert amúgy is érdekelnek minket mások dolgai, hanem pont fordítva.
Azért érdekelnek minket mások, mert az agyunk alapból úgy van bedrótozva, hogy szabadidejében másokról gondolkozzon!

Ezen a szálon tovább kutakodva belátták azt is, hogy az agyunkban a kommunikáció során rendelkezésre álló gazdag információhalmaz milyen bonyolult neuronhálókon keresztül kerül feldolgozásra.
És ebbe köp bele az, ha csak rövid text üzenetekben, és "lájkokkal" próbálunk kapcsolatokat fenntartani.
Kb. olyan, mint egy "szociális gyorskaja", és kb. pont olyan hatással is van a lelki egészségünkre, mint az igazi gyorskaja a testünkre.

Vannak pozitív és negatív tanulmányok is a szociális média használatra; na de akkor most kinek is van igaza?
A válasz abban rejlik, hogy egy nap még barátok között is szigorúan csak 24 órából áll.
És hiába okoz apró pozitívumokat a szociális média, ha cserébe kilöki az offline kapcsolatokat, amiket viszont már rengetegen bizonyítottak, hogy sokkal jobbak.

Különbséget kell tennünk a kapcsolódás és a beszélgetés között!
És ez megint abszolút nem technológia ellenesség...
Csak mindent használjunk a helyén!
Ha pedig az sms, a "cset" és a lájk már csak kapcsolódásnak számít -- de mi a beszélgetésre gyúrunk -- akkor lesz mit átalakítani.
Eleve nem vagyunk képesek olyan sok kapcsolatot fenntartani, mint hisszük.
Nincs is szükségünk rá.
Ami viszont számít, azt _ne_ így!
Ez először a szociális hálónk beszűkülésének fog tűnni, de hamar lemegy a detox.
Utána pedig jöhetnek az igazi beszélgetések.

Konkrét megvalósítási tippek:

- **Ne lájkolj!**
Ez a minimum, 1 bites információ.
Erre lecserélni a komplex szociális képességeinket a legnagyobb pofon az agyunknak.

> Ez nem is olyan, mintha a sebességhatár alatt hajtanánk egy Ferrarival, hanem inkább mintha egy szamár után kötve vontatnánk.
> > To say it's like driving a Ferrari under the speed limit is an understatement; the better simile is towing a Ferrari behind a mule.

- **Szervezd egybe a szöveges üzeneteidet!**
    - legyen a "ne zavarjanak" mód az alapértelmezett
    - és jelölj ki 1-2 időszakot, amikor (e-mailként kezelve) visszanézed az addig érkezett értesítéseidet, reagálsz, majd vissza a "ne zavarjanak" módba!
    - 2 fő haszna
        - jobban jelen lehetsz, amikor épp _nem_ üzengetsz
        - az aszinkronság és a kicsit visszafogottabb elérhetőséged miatt egyik fél sem fogja azt hinni, hogy ez igazi beszélgetés
            - ezért ha fontos a kapcsolat, akkor erőfeszítéseket fogtok tenni az igazi beszélgetés felé, ami a hasznotokra válik
            - ha meg nem, akkor egyre jobban el fog kopni, ami hosszú távon meg megint csak a hasznotokra válik
- **Legyen egy telefon "nyitvatartásod"!**
    - a telefon "igazi" beszélgetésnek minősül, mert van benne analóg jel (hangsúly, hangszín, hangerő, tempó, stb.)
    - viszont a távolság miatt kényelmetlen úgy hívni, ha nem tudod, zavarni fogsz-e
    - érdemes lehet ezért előre megadni egy "nyitvatartást", ahol bárki hívhat
        - tudni fogják, hogy nem zavarnak, ezért lehet, hogy gyakrabban is hívnak majd
    - akár egy kávézóba is beülhetsz egy backup könyvvel, és hirdetheted, hogy itt ilyenkor mindig megtalálnak
        - ebből lehet egy csoportnyi visszatérő "vendéged"



<small>Egy gyors lábjegyzet: az én oldalam like-olása nem olyan szociális dolog, mint ami ellen a könyv prédikál. Itt senki nem hiszi, hogy minőségi kommunikációt váltunk ki vele. Igazából csak nekem segítesz terjeszteni ezeket az ötleteket, ami mindenkinek jó... Szóval hitelesítem a kivételt, az én dolgaimat szabad lájkolni!</small>











## <a name="6"></a>Követeld vissza a szabadidődet

(- Arisztotelész Etikája óta tudjuk, hogy kellenek az olyan aktivitások, amiket önmagukért csinálunk
    - ha minden csak valamire reakció, vagy valamit megold, akkor könnyen kerülhetünk egzisztenciális válságba)
- a digitális szokásaink eltűnése nem azért vált ki komoly kellemetlenséget, mert az hiányzik, ami már nincs
    - a baj az, hogy így szembekerülünk azzal a Frankl által már emlegetett egzisztenciális vákuummal, aminek az elfedésére használtuk a digitális dolgaink nagyját
    - szóval ha nem töltöd be az űrt miközben -- sőt, mielőtt -- leminimalizálnád a digitális hozzáállásodat, akkor fenntarthatatlan lesz
- a Bennett elv
    - FI bemutatás pár szóban
    - lazítás helyett aktívan töltik a napjaikat
    - kemény aktivitás, ha fizikai, ha mentális
    - Pete Money Moustache, Liz Frugalwoods, Roosevelt
    - Bennett nevű alak írt erről (elég elfogult, de részeiben örökzöld) könyvet, amiben amellett érvel, hogy annál több energiád lesz a munkás 8 órában is, amennyi energiát befektetsz a "szabad" 16-ban
    - vagyis: az érték, amit kinyerhetsz egy aktivitásból egyenesen arányos az erőfeszítéssel, amit beleteszel
    - **Priorizáld a kihívást jelentő aktivitást a fogyasztó passzivitással szemben!**
- a művészet és az elégedettség
    - az önmegvalósítás elégedettséggel tölt el
    - de erősen amellett érvelnek, hogy ez a fizikai világban történjen
    - nyilván a like nem jó, de szerintük a kódolás vagy a zeneszerzés sem annyira, mintha tényleg a két kezeddel csinálnál valamit
    - én hozzáteszem: ha nem is _csak_, de legalább _is_! ne hagyd ki a két kezed a mókából!
    - **Használd a képességeidet hogy értékes dolgokat hozz létre a fizikai világban!**
- turbó szocializálás
    - társasjátékos kávézók, edző csapatok (CrossFit), önkéntesek
    - lényeg, hogy társasági program legyen valamilyen kötött szabályrendszerrel, saját nyelvezettel/mitológiával, belső összetartással
    - ezek helyzeteket hoznak létre, ahol az olyan felfokozott szociális érzelmek is normálisak és elfogadottak, amik más kontextusban őrültségnek tűnnének
    - ezzel pedig olyan élményt adnak, amit egy "normális" szocializálódás alatt nem tudnál megkapni -- főleg nem a képernyő előtt
    - **Keress olyan aktivitásokat, amik való világbeli, struktúrált szociális együttműködést követelnek!**
- a szabadidő reneszánsza
    - nem mondjuk, hogy el kell fordulni a digitálistól
    - csak azt mondjuk, hogy az analóg dolgok valószínűleg sokkal nagyobb élményt fognak nyújtani
    - a digitális minimalizmus tehát azt kéri, hogy az _elsődleges_ szabadidő forrásunkat cseréljük analógra
    - de attól nyugodtan használjunk mindenféle digitális segédeszközt, hogy ezt megtámogassuk
- konkrét megvalósítási tippek
    - javíts meg vagy építs valamit minden héten
        - régebben a többség ezermester volt
        - ma már a specializálódás miatt szinte senki
        - de ha a két kezeddel csinálsz valamit, az a megfelelő hozzáállás mellett nagyon élvezetes is lehet
            - és még sok esetben rengeteget spórolhatsz is
        - tanulj új dolgokat YouTube videókból, próbálkozz, és majd rájössz Te is
    - tervezd előre az alacsony szintű szabadidőt
        - ha semmi nincs, az apró kellemetlenségek könnyebben átlépik azt a kritikus határt, ahol már le tudnak beszélni az egész minimalizálásról is
            - és seperc alatt visszazuhansz a mértéktelen használatba
        - ha viszont előre betervezed, hogy mikor és mennyi idő "baszhatsz csak úgy el", ez a veszély nem fenyeget
            - és még mellette lesz _nem_ komoly szabadidőd is, ahol pedig szép lassan meglátod, hogy megéri
        - a legtöbb szociális média _heti_ 20-40 percben is kifejti a pozitív hatását, miközben a negatívat pedig minimálisra csökken
    - csatlakozz valamihez
        - Benjamin Franklin példa, aki számtalan klubhoz csatlakozott
        - és ha nem volt olyan, amilyet szeretett volna, akkor megalapította ő (Junto, tagok beszélgetnek, esszéket írnak, stb.)
    - legyenek szabadidő terveid
        - amit a GTD-nél vettünk, hogy különböző horizontok, komplex tervezés, a távlati eredmények és az aktuális akciók összefüggésének felismerése, ...
        - na, ezeket _nem_ csak a professzionális életben lehetne/kellene alkalmazni
        - legyenek évszakos/negyedéves/ilyesmi tervek, amikben vannak konkrét célok és lépések hozzájuk
        - és legyenek szokások is, amiket fenn szeretnél tartani
        - szóval kb. megint a P.A.R.A. method-ból a projects vs. areas megkülönböztetés
- átfogó tanulság: a semmittevés magasan túlértékelt!
    - ha valami nehezebbet, de hasznosabbat csinálsz, az mindig jobban megéri
    - csak rá kell szoktatni magad, hogy tényleg ilyesmiket csinálj az agyatlan telefon nyomkodás helyett
















## <a name="7"></a>Csatlakozz a figyelem ellenálláshoz

- jó ideje folyik a trend, miszerint sok média forrás fogyasztói nem a vevők, hanem a termékek, amiket a kiadó a hirdetőknek tovább eladva értékesít
    - ez az internettel nyilván megugrott, de az igazi nagy áttörést az okostelefonok adták, amikkel az eddig elérhetetlen figyelemmorzsákat is fel tudták csipegetni
    - jelen állás szerint a figyelem-gazdaság jobban megéri, mint akár az olaj
- ahhoz, hogy az okostelefonokból ez a figyelem porszívó legyen, rá kellett nevelni az embereket, hogy minél többet nézzék a telefonjaikat
    - innen jött a sok pszichológiai kutatás, hogy hogy használják ki az evolúciós gyengéinket
    - és a fenntartáshoz az kell, hogy továbbra se gondolkozzunk arról, hogy hogyan használjuk ezeket
    - gondoljunk ezért ezekre zéró összegű játékként, ahol amennyit az egyik nyer, a másik annyit veszít
    - és ha odaadjuk a figyelmünket, ők profitálnak, mi pedig elvesztjük az autonómiánkat
- lázadjunk hát! csatlakozzunk az "ellenálláshoz"
    - akik nem adták ugyan fel a digitális szolgáltatásokat
    - de sebészi pontossággal és szándékossággal használják csak őket
    - a saját javukra, és a figyelem piac kárára
- konkrét megvalósítási tippek
    - ne telepítsünk szociális média appokat a telefonunkra
        - ez hozza a nagy pénzeket a cégeknek
        - és eleve ezek alkalmasak csak, hogy minden pillanatban "zaklassanak"
        - ezért ezek vannak a legjobban a figyelmed lekötésére kihegyezve
        - ha úgy is érzed, hogy kell valami szolgáltatás, használd böngészőből!
        - sokan egy ilyen kísérlet után azt mondták, hogy teljesen leszoktak az adott app-ról
            - tehát nem is volt fontos, csak kényelmes figyelem elterelést biztosított
        - de még akik így is tovább használták, azok sem _úgy_
            - háttérbe szorult, csak konkrét célokra
        - a szolgáltatások még épp védhetőek, hogy mi mindent adtak a társadalomnak
            - de az, hogy ezekre miért van szükség a _telefonon_?! na az nem védhető.
    - változtasd az eszközeidet egy funkciójúvá
        - sok produktív idő megtakarítható, ha pl. nem tudsz a neten barangolni, amikor nem "kellene"
        - első hallásra furcsa lehet, hogy egy általános célú eszköz korlátozásával _növelhetjük_ a produktivitást
            - de mégis így van
            - attól lesznek jók, hogy sok dolgot lehet velük csinálni
            - nem attól, hogy sok dolgot lehet velük csinálni _egyszerre_!
        - legyen hát a telefonod és a laptopod is hosszú távon többcélú, de egyszerre csak egy célú!
        - legyen minden alapból blokkolt, és azt add meg, hogy mikor és milyen feltételek mellett engeded vissza az életedbe
    - használd úgy a szociális médiát, mint egy profi
        - nem "szórakoznak", nem hagyják a figyelmüket elkallódni
        - precízen csak azokat követik és úgy, hogy az a céljaiknak megfeleljen
    - nyiss a lassú média irányába
        - az információ fogyasztásod is legyen kevés minőségi forrás, a sok langyos pocsolya helyett
        - a "breaking news" soha nem annyira informatív, mint ha valakinek már volt ideje megemészteni és úgy tálalja neked
        - a neten mindenki hangot kap, de Te csak olyannak legyél hajlandó figyelmet adni, aki bizonyítani tudja, hogy megérdemli
        - legyen egy módszered, hogy hogy informálódsz
            - nem kell, hogy feltétlen analóg legyen, de ne is kattintgass végig kényszeresen 5-10 weboldalon napjában többször
            - lassú, minőségi források ftw
    - butítsd le az okostelefonodat
        - vannak, akik konkrétan úgy vágják át a Gordiuszi csomót, hogy visszatérnek a Nokia 3310-ig
        - szerintem ez már a babát is kivágja a fürdővízzel együtt
        - de akinek csak így megy a szabadulás, az még egy bunkofonnal is jobban jár, mintha inkább maradna az okostelefonos fogságában















## Összefoglalás

- a gőzenergia még kb. intuitív, de az elektromosságon keresztüli kommunikáció egyáltalán nem
    - mi vakon feliratkoztunk rá, most meg megnézhetjük magunkat
- a távirat feltalálásakor Thoreau mondta, hogy "oké, hogy összekötünk két államot, de mi mondanivalójuk is van egymásnak?"
    - manapság is olyan gyorsan elfejlődtünk, hogy megkérdezni sem volt idő, hogy miért is kell ez?
- semmi extrát nem hirdetünk itt, csakis pragmatizmust!
    - használj minden új technológiát _úgy_, hogy az téged szolgáljon
    - következésképp nem is a technológia a lényeg, hanem hogy egy minőségibb életet kapjunk a végére
- nincs semmi technológia _ellenesség_ sem
    - nem az újításokat utasítjuk vissza, hanem az, hogy azokat mások hogy használják
- remélhetőleg ennek a filozófiának az alkalmazása oda vezet, hogy a "régen még ember voltam" felkiáltás átalakulhasson valami olyanná, hogy "a technológiának köszönhetően jobb ember tudok lenni, mint eddig valaha"