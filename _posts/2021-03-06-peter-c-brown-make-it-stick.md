---
layout: post
title: Peter C. Brown - Make It Stick
pages: 253
date: 2021-03-06 00:01
excerpt: >
    TODO
---



[](https://www.goodreads.com/book/show/18770267-make-it-stick){:target="_blank"}



## Intro

- egy csomó intuitív, "köztudottan hatásos" tanulási módszer nagyja csak kidobott erőfeszítés
    - cserébe a tanulási folyamat tudományos megfigyelése egyre több olyan stratégiát hoz felszínre, ami talán nem annyira intuitív, de működik
- ez a könyv igazából 10 évnyi munka eredménye, ahol kognitív kutatási eredményekből próbáltak konkrét oktatási stratégiákat kialakítani
- már maga a könyv szerkezete is alkalmazza az eredményeket:
    - sok lesz a időszakos ismétlés (spaced repetition) és a látszólag különböző, de mégis összetartozó területek összevonása (interleaving)
    - szóval nem meglepődni, ha ugyanaz a tanulság többször, különböző kontextusokban is visszaköszön
- a célközönség bárki, aki hatékonyabban szeretne tanulni vagy tanítani (diákok és tanárok nyilván, de edzők, üzleti tanácsadók, vezetők és önfejlesztők is)

- leginkább egyéni elméletek, anekdoták, és intuíció alapján alakítjuk ki a tanulási stratégiánkat
    - ehelyett itt túlnyomó többségben kontrollált (és szakmailag elbírált!) empirikus kísérletek eredményeire hagyatkozunk















## <a name="1"></a>A tanulás félreértett

- amiben mind egyetérthetünk:
    - a tanuláshoz memória is kell, hogy aztán később hasznosítható legyen
    - a tanulás az egész életünk része, mert mindig új szituációkhoz kell tudnunk alkalmazkodni
- amiről meg szeretnének győzni: a tanulási folyamat is tanulható, hogy hatékonyabb legyen
    - és erről a növekedési szemléletmóddal rendelkezőket remélhetőleg nem lesz túl nehéz meggyőzni :)
- a mondanivaló lényege (amikre a következő szekciókban részletesebben is visszatérünk):
    - (it's all there: retrieval, spacing, interleaving, variation, reflection, and elaboration.)
    - a tanulás akkor hatékonyabb, ha nehezen megy
    - nagyon rosszul tudjuk megítélni, hogy épp jól megy-e -- és a haladás látszata miatt húzunk a könnyebb módszerekhez, amik viszont csak ideiglenes eredményeket nyújtanak
    - a szövegek újraolvasása és a tömbösített gyakorlás a legelterjedtebb (és hosszú távon legkevésbé hatékony) taktikák
    - az olvasottak/tanultak időszakos felidézése sokkal jobban beleveri az anyagot a fejünkbe
    - ha kihagyunk egy kis időt két gyakorlás között, vagy valami mással is összevonjuk, akkor nehezebben fog menni, de eredményesebb lesz a folyamat
    - jobban megtanulunk dolgokat, ha nem kapjuk egyből ezüst tálcán a választ
    - nem érdemes egy adott tanulási stílusra (például audio vagy vizuális) koncentrálni
    - jobban tanulunk, ha a konkrét problémák helyett a háttérben húzódó alapelveket is képesek vagyunk meglátni
        - és, meglepetés, ehhez megint jobb, ha időszakosan térünk vissza a témához, és más területekkel is vegyítjük
    - ha a saját tudásunkat kell megbecsülnünk, hajlamosak vagyunk nagyon mellélőni
        - ezért kell a tesztelés, mint objektív visszajelzés, hogy segítsen fejleszteni a gyengeségeinken
    - minden tanulás a korábbi tudásunkra épül
        - minél jobban hozzá tudjuk kapcsolni az új anyagot a saját tapasztalatainkhoz, annál jobban megmarad (és utána új kapcsolódási pontokat ad)
    - aki képes a lényeget kiemelni valami újból, és azt valamiféle mentális modellben elraktározni, az jobban tanul
- egy az egyben "growth mindset": mi formáljuk az agyunkat
    - az változhat, hogy honnan indulunk, de onnan szinte akármit elérhetünk, ha csináljuk
    - és innentől a kudarc is "csak" egy erőfeszítési oklevél, mert legalább próbálkozunk!

- sok energiát kidobunk az ablakon, de relatíve kis változtatásokkal látványosat javíthatnánk ezen
    - az agyatlan ismétlés *önmagában* nem vezet hosszú távú emlékezéshez (lásd. az egyetemi profot, aki huszon-éve dolgozott ugyanabban az irodában, mégsem tudta, hogy közvetlenül az ajtaja mellett van a legközelebbi tűzoltó készülék)
    - az újraolvasás nem vezet mélyebb megértéshez, csak ha már elég idő eltelt az első olvasat óta
    - amiért mégis népszerű (a rossz tanácsokon felül), az a tudás illúziója, mert már egyre ismerősebb az adott szöveg
        - "students work hard to capture the precise wording of phrases they hear in class lectures, laboring under the misapprehension that the essence of the subject lies in the syntax in which it’s described."
        - szóval érdemes magunkat gyakran tesztelgetni, önkéntes kvízeket tartani egy-egy fejezet után, hogy ne essünk ebbe a hibába
- sokan hirdetik, hogy a kreativitás többet ér, mint a tudás, de ez egy megtévesztő hasonlat
    - a kreativitás ugyanis pont azt jelenti, hogy a tudásunkat új *módon* alkalmazzuk
    - de hát ahhoz is tudni kell! csak aztán még pluszban alkalmazni is!
- a sztenderdizált tesztekkel sem maga a tesztelés a baj, hanem hogy mennyire a megítélésre használjuk őket (és nem visszajelzésként, hogy segíthessék a tanulási folyamatot)









## Hogy tanuljunk, emlékezzünk

- ha visszagondolunk valami élményünkre (akár kudarcunkra), és újraértékeljük, az egy nagyon hasznos tanulási folyamat
    - nem csak az oda tartozó tananyagot idézzük fel (és ezzel erősítjük meg az agyunkban), de még a tetejébe kapcsolunk is hozzá új személyes tapasztalatot, és vizualizáljuk, hogy a fejlemények fényében legközelebb hogy csinálnánk
- a felidézéssel járó tanulás-segítő hatást sokan csak a tesztelés-effektként emlegetik
    - ami persze nem újdonság, mert már Arisztotelész is írt róla: “exercise in repeatedly recalling a thing strengthens the memory.”
    - a felejtés egy természetes folyamat, de jelentősen lassíthatjuk vagy akár egy időre meg is állíthatjuk, ha felidézzük a kérdéses tananyagot
    - és ez is akkor a jó, ha mentális energiába kerül!
        - szóval nem a beseggelés után felmondani, hanem egy hét szünet felelni belőle
    - na az *ilyen* időszakos visszaidézések ismételgetése az, ami nagyon belénk tudja verni az anyagot
- kísérletek mutatják, hogy az első olvasat után a felidézéssel kellene foglalkoznunk, nem az újraolvasással
    - minél messzebb van a felidézés a tanulástól, annál többet felejtünk közben
    - viszont ha már megtörtént a felidézés, az szinte megállítja a további felejtést
        - egy felidézés is jelentősen lassít, de három (széthúzva különböző időpontokra) szó szerint megállított a felejtést
- akik plusz felidézést csináltak egy sulis kísérletben, azok több mint egy egész jeggyel jobban teljesítettek a vizsgáik ide tartozó részén
    - és ez nem csak a plusz ismétlés miatt volt, mert amit szintén pluszban ismételtek, az ugyanolyan lett, mint amit nem ismételtek
    - magyarán: tényleg a visszaidézés a lényeg, hogy dolgozzunk vele, hogy csikorogjanak azok a kerekek!
- a tesztek visszajelzése is jó, ha késik egy kicsit, nehogy megszokottá váljon, hogy egyből ott lesz a helyes válasz is
- a saját szavas válaszok mindig jobbak, mint a választósak -- de már a választósak is nagyot dobnak a semmivel szemben
- az alacsony tétek melletti, gyakori tesztelés sokszorosan segít
    - pontosabban fogjuk tudni, hogy mit tudunk és mit nem
    - maga a visszaidézés már segít jobban megtanulni az anyagot
    - tovább fog megmaradni az, amit tanulunk, könnyebben fogunk rá emlékezni, és lazábban kapcsolódó helyzetekben is asszociálunk majd rá
    - szoktat a teszteléshez, ami miatt jobban fog menni a nagyobb tétek melletti vizsga is
    - széthúzza az anyag elsajátítását, ami miatt kevésbé kell magolásra hagyatkozni a vizsgák előtt












## Gyakoroljunk változatosan

- a változatos gyakorlás még azzal szemben is növelni tudja a teljesítményünket, mintha csak azt gyakoroltuk volna, ami a vizsgaanyag lesz
    - lásd 1.5 méterre kontra 1 ÉS 2 méterre is célba dobni
- az egységes és/vagy tömbösített gyakorlás gyorsabban vezet eredményre, de utána a felejtés is gyors (és nagy mértékű)
    - csak hát ugye a gyors eredmény a közérzetünk szempontjából mindent ver, ezért afelé hajlunk (még akkor is, ha objektíven megmutatható, hogy a tömbösítésnél végül nem járunk jól)
    - szóval hagyjunk magunknak időt a tanulási/tesztelési alkalmak között, és hosszú távon mélyebben beég majd az új infó
- a mással együtt tanulás/alkalmazás is ilyen változatosságnak számít
    - a tanulás (megint) nehezebb lesz tőle, viszont a rögzülés szintjén meg fogja érni
- a tömbösítés kb. annak felel meg, hogy tudjuk a problémát és a rá való választ is, ezért csak azt a választ gyakoroljuk
    - a vegyítés és a mással együtt tanulás viszont azt a folyamatot is belénk veri, hogy elemezni tudjuk a problémákat, és beazonosítsuk hozzájuk a megfelelő válaszokat
    - és lássunk csodát, az élet hajlamos inkább az utóbbi módon működni
- interleaving = mixing different things
            - variation = mixing the **order** of the different things














## Akkor jó, ha nehéz

- mivel a nehezebb tanulás jobb rögzüléshez és visszaidézéshez vezet, ezeket a nehézségekre érdemes "kívánatos nehézségekként" gondolni
- hogy ez miért így van, arra az agyunk emlék-képzési folyamata ("kódolása") adhat választ
    - kiváló időszakos visszaidézése ez a Miért alszunk?-ban tanultaknak is :)
    - először csak rövid táv, ahova az élményeinket agysejt kapcsolatokkal képezzük le
        - de ha ebből hosszú távú emléket szeretnénk, akkor azt meg kell erősíteni és az eddigi tudásunk kontextusába kell helyezni (és mint tudjuk, aludni sem ártana!)
        - ehhez pedig nem jó, ha rövid távú memóriából dolgozunk, mert az túl könnyű: ha ott van kéznél, akkor nem történik meg a visszaidézés, a letisztulás, a rendszereződés
- persze nem csak elrakni kell tudni az új tudást, hanem a használatkor emlékezni is rá
    - és habár furcsán hangozhat, ez a nehezebb rész
    - tanulni szinte bármennyit tanulhatunk, mert az csak attól függ, hogy megértésük és a korábbi tudásunkhoz kössük az anyagot
        - és ahogy egyre több tudásunk lesz, úgy egyre könnyebben értünk meg dolgokat, és egyre több helyre tudjuk kapcsolni őket
    - emlékezni viszont nehéz, mert ahhoz bizonyos jelzések kellenek, amik előhívják
        - de akkor is ott vannak azok az emlékek, ha épp nem könnyen vagy gyakran hívjuk elő őket
        - és ha még a nehézségek ellenére is megküzdünk az előhívásukkal, az még tovább mélyíti a tanulást
- és hát a rövid táv szavatossági ideje egyszer úgyis lejár... szóval ha ez után is szeretnénk felmutatni valamit a tanultakból, akkor a hosszú távú memóriából visszaidézést (és akár újraépítést) kellene gyakorolni
    - ezért is jó, ha hagyunk egy kis felejtési időt, mert így egyre kevésbé torzíthat bele a rövid távú memória
    - és magunkat sem verjük át vele, hogy mennyire tudjuk
- ha valamit nem tudunk, akkor is jó, ha vergődünk vele egy kicsit, mielőtt megkapnánk a választ
    - mert úgy a válasz egyből kontextusba kerül a fejünkben, az oda tartozó dolgok felidézése megerősödik, és ezért az új infó is jobban tárolódik
- a saját szavainkkal megfogalmazás és leírás sokkal mélyebb tanuláshoz vezet
    - amit teljes vállszélességgel tanúsíthatok
    - amióta ezt a blogot írom, szinte mindenre emlékszem, amiről írtam
        - szemben az egyetemi tanulmányaimmal, ahol azért igencsak jelentkeznek a magolás és a hasonlóan gyors kiesés tünetei :)
- merjünk hibázni (dweck mindset!)

- a nehézségek addig kívánatosak, amíg azért (fogcsikorgatva ugyan, de) meg tudunk birkózni velük
    - illetve próbáljuk midig azt nézni, hogy a tudás valós életbeli alkalmazása során milyen nehézségek adódhatnak
    - ha azokat megtanuljuk kezelni (vagy akár erőt meríteni belőlük, ahogy Josh Waitzkin írta), az jó
    - de az egyéb nehézségeket inkább kerüljük, nehogy csak üresjáratban szívassuk magunkat












## Vigyázzunk a tudás illúziójával

- a fejlődés egy fő hajtóeleme a tudatosság -- amikor megfigyeljük magunkat, elemezzük a hibáinkat, tervezzük a következő lépéseinket, stb.
    - ehhez pedig elengedhetetlenek a pontos visszajelzések, és hogy azokat pontosan értelmezzük
    - sajnos egy csomó mindenben, és egy csomó módon tévedhetünk, ami nekünk belülről nehezen tűnik fel
    - vagyis ezekre az ún. kognitív torzításokra jó előre készülni
    - érzékelésbeli illúziók, hamis emlékek, hibás érvelések és "belemagyarázások"... ilyenkor nagyon kell a tudatos gondolkodási képesség
- egyrészt nagyon nehezen viseljük a véletlenszerűséget és a bizonytalanságot
    - mindent meg kell magunknak magyaráznunk, még akkor is, ha csak részleges információ áll a rendelkezésünkre -- sőt, akár az igazság rovására is
    - és ez nem csak a külső eseményekre vonatkozik -- a narráló én (REF IDE) a saját életünk kanyargó ösvényéből is egy koherens, jól mesélhető sztorit próbál faragni
- erre jön rá, hogy a saját, szubjektív tapasztalatainknak sokkal hajlamosabbak vagyunk hinni, mint az objektív eredményeknek és statisztikáknak
    - mondhatni: mindenki magából indul ki
    - csak hát mivel az emlékeink változhatnak (például pont a tanulási folyamat részeként is, ahol újraértelmezzük és új asszociációkkal látjuk el őket), ezért egy idő után már egyáltalán nem biztos, hogy a valóságot tükrözik
        - egyes emlékek megszépülnek, jelentőségteljessé válnak... vagy épp fordítva
- ez akár odáig is fajulhat, hogy egy képzeletbeli dolgot is szinte valósnak kezdünk hinni, ha elég élesen vizualizáljuk (UGYE MANÓ?!)
    - persze ezt nem csak magunktól -- befolyásolhatnak célzott/rávezető kérdésekkel, hipnózissal
- további torzítások
    - ha mi magunk már tudunk valamit, akkor onnantól egyre nehezebb lesz elképzelni, hogy a kívülállóknak az milyen nehéz lehet
    - ha valamit elégszer ismételnek (mondjuk a médiában, khhm), akkor az egyre "igazabbnak" kezd hangozni
    - ha valaminek a leegyszerűsített magyarázatát értjük, attól még nem biztos, hogy a háttérben álló elveket is teljesen értjük
    - ha alapból azt hisszük, hogy mindenki úgy vélekedik egy bizonyos dologról, mint mi
    - Dunning-Kruger effekt...
- szóval igyekezzük valami objektív mérési módszert találni, amivel nehezebb akaratlanul átverni magunkat
    - hosszú idő után is fel tudjuk-e idézni?
    - össze tudjuk-e foglalni a saját szavainkkal?
    - mások (főleg hozzáértők) visszajelzése pozitív-e a teljesítményünkkel kapcsolatban?
    - tudjuk-e a tudást valós (vagy azt szimuláló) körülmények között is alkalmazni?











## Lépjünk túl a tanulási stílusokon


- túl sokat koncentrálunk a vizuális vs. hallás utáni vs. olvasás utáni és egyéb tanulási módszerekre
    - lehet preferenciánk, de attól a többi módon is be tud jutni az az információ
    - vigyázzunk, hogy az "így jobban tanulok" üzenete nehogy "csak így tudok tanulni"-vá váljon!
- figyeljünk inkább arra, hogy a lényeget képesek legyünk kikaparni a hatalmas infó-áradatból, és aztán az alapelvekből mentális modelleket építsünk
    - tudjuk megállapítani, hogy mi a fontos, és mi nem
    - hogy hogyan legyen ebből egy olyan leképzés a fejünkben, amit utána hasznosan tudunk alkalmazni (akár más területeken is)
        - enélkül csak a konkrét példákat magoljuk, nem az alattuk húzódó elveket ismerjük fel
    - és hogy aztán ezt az ún. "struktúra építést" hallás vagy látás után tesszük, az már majdnem mindegy
- egy sztori is igazából egy struktúra, szóval ebben is segít a reflektálás, és a saját szavainkkal összefoglalás
    - a konkrét példa magolóknak pedig javasolt a példák összehasonlítása, ami jó esetben majd rávezeti őket az elvekre
    - időnként akár szó szerint kérdezzük meg magunktól, hogy "Na, most itt akkor mi is a központi mondanivaló?"

- a lista élén a folyékony nyelvtudás és a szövegértés
    - ugyanis ha ezekkel van baj, az nem olyanféle nehézség, ami segít

- az IQ egy nagyon félrevezető metrika
    - akinél magas, ott is lehetnek igencsak erős hiányosságok
    - akinél pedig alacsony, ott lehet, hogy csak az a **fajta** intelligenciája alacsony, amit a teszt mér
    - ez ugye feltételezi, hogy többféle intelligencia is létezik -- egyesek szerint 8, mások szerint 3
- az sem mindegy, hogy milyen hozzáállással tesztelünk (megint csak Dweck)
    - az egyszeri teszt csak egy statikus pillanatkép az aktuális tudásunkról, ami a potenciálunkról semmit nem mond el
    - ehelyett javasolt a "dinamikus tesztelés", ahol egy teszt csak megmutatja a gyenge területeket, amiket utána fejleszthetünk az újratesztelésig, és így tovább

- a legfontosabb tanulási stílus különben is az, hogy vállaljuk a felelősséget a saját tanulásunkért, és csináljuk

















## Növeljük a képességeinket

- a híres "mályvacukor kísérlet" (Walter Mischel) említése
- neuroplaszticitás = az agyunk "képlékeny", ezért egyrészt növelhetjük a nyers képességeit, másrészt a meglévő képességeinket is használhatjuk jobban/hatékonyabban új kapcsolatok kiépítésével és/vagy megerősítésével
    - mert habár az agyunk alapvető szerkezete és a benne lévő kapcsolatok *száma* genetikailag kötött, az egyes neurális kapcsolataink finomhangolásáért inkább a tapasztalataink és a tanulásunk felelnek!
    - így akár sérült agyi régiók működését is átdrótozhatjuk más, épen maradt területekre (például vakon, külső szenzorok nyelvükre küldött jelei segítségével "látni")
        - és ha ilyen lehetséges, akkor a matekot is biztos meg lehet érteni valahogy, nem? :)

> > Ann and Richard Barnet, human intellectual development is “a lifelong dialogue between inherited tendencies and our life history.”

- az átlag IQ egyre növekszik
    - jobb (és több) tápanyag, jobb és szélesebb körű oktatás, több fejlődési lehetőség, szociális "szorzótényezők"...
    - ami mutatja, hogy ez sem (csak) genetika
- az agy nem izom, és az edzése nem általánosítható más területekre
    - de ha magát az edzést szokássá tudjuk tenni, akkor azzal természetesen más területeken is nagyobb sikereket fogunk elérni

- hatékonyabb használati stratégiák
    - növekedési szemléletmód --> Dweck
    - gyakoroljunk úgy, mint egy szakértő
        - vagyis ne csak agyatlanul ismételgessük, amit már tudunk
        - hanem gyakoroljunk tudatosan, koncentráljunk a gyengeségeinkre, és aktívan próbáljuk magunkat a jelenlegi szintünk fölé lökdösni
        - ez nem lesz élvezetes, lassan fogunk haladni, és legtöbbször magányosan... de biztosan
    - memory cues, vagyis kb. memória felidézési ingerek, mnemonikus eszközök
        - a memória atléták módszereit használva mi is többet és jobban memorizálhatunk
        - betűszavak, memória "palota", vizuális ingerek (amik jobban segítenek emlékezni, mint a verbális ingerek), rímek és listák összekötése
        - ezek az anyag megértésében ugyan nem segítenek, de ha már egyszer megértettük, akkor a visszaidézésükben nagyon hasznosak lehetnek (amíg annyira be nem épül a tudás, hogy már nem lesz rájuk szükség)
        - a pontos módszerekre máskor visszatérünk (és a kíváncsiaknak persze addig is ott a Google), de a lényeg, hogy az esetlegesen megkötött IQ-nkból is sokkal többet ki lehet hozni, ha okosan csináljuk














## Ragadjon meg!

Praktikus tippek az eddigiek alkalmazására:

- Tippek diákoknak
    - memóriából visszaidézés
        - kérdezzük ki magunkat menet közben, hogy miről van szó, mi a lényeg, mit tanultunk, stb.
        - ez mélyebb megragadáshoz vezet, és pontosabban mutatja majd azt is, hogy valójában mit tudunk
    - időszakos ismétlés
        - húzzuk szét a tanulási alkalmakat, hogy némi felejtés beüthessen (és a hosszú távú memóriánk dolgozhasson a rövid távú helyett)
        - ha így próbálunk visszaidézni, annál nehezebb lesz, de emiatt annál jobban megmarad majd
        - a variáció is növeli a hatékonyságot -- a látszat ellenére
    - vegyítés
        - ilyenkor az egyes területek gyakorlása mellett a hasonlóságaikat és a különbségeiket is jobban megtanuljuk
        - és persze a széthúzásban is szerepe van
    - egyebek
        - kifejtés
            - fogalmazzuk meg a saját szavainkkal
            - kapcsoljuk hozzá olyanokhoz, amiket már tudunk
        - generálás
            - próbáljuk meg úgy is megoldani a feladatot, hogy nem kapjuk meg rá rögtön a választ
            - így jobban rögzül majd a válasz, amikor megkapjuk (még akkor is, ha nem sikerült megoldani)
        - reflektálás
            - ez kb. visszaidézés + kifejtés, amikor magunkban átnézzük az anyagot
            - ilyenkor megkérdezhetjük magunktól, hogy mit tanultunk, mi ment, mi nem, és hogy máskor hogyan mehetne jobban?
        - kalibrálás
            - hogy biztosan tisztában legyünk vele, mit tudunk
            - ne az érzéseinkre hagyatkozzunk (amik könnyen félrevezethetnek), hanem objektív visszajelzésekre
        - mnemonikus trükkök
            - hogy jobban képesek legyünk visszaidézni, amit egyszer már alaposan megtanultunk


- Tippek tanároknak
    - első sorban: tanítsuk meg a tanulókkal, hogy maga a tanulás hogy is működik!
    - emellett: vezessük be "kívánatos nehézségeket" már a tanteremben
        - gyakori, alacsony tétek melletti, kiszámítható kvízek
        - hagyni őket "izzadni" egy kicsit az új problémákkal, mielőtt megmutatnánk a megoldást
        - gyakorló tesztek a vizsgák előtt
        - saját szavas, pár mondatos összefoglalók íratása (és a tesztekben is inkább ilyenekre érdemes fókuszálni a karikázás helyett)
        - a tesztek nyúljanak vissza a korábbi anyagra is, hogy legyenek kapcsolatok
        - már magát a tantervet jó lenne az időszakos ismétlések, a változatosság és a vegyítés köré építeni
    - és persze mindezeket a tanulókkal is osszuk meg
        - hogy tudják: nem csak úgy kedvtelésből szívatjuk őket, hanem a saját érdekükben



















## Összefoglalás

- tanítás szempontjából nem árthat a szervezeti reform, de a tanulás szempontjából mindenki már most a kezébe veheti a saját fejlődését
    - az itt felhozott elvekhez és tippekhez nem kell más oktatási rendszer, nem kell pénzt befektetni semmibe, és még több idős sem kell rászánni, mint eddig
    - csak okosabban
- a preprocessor tapasztalataimat megosztani
    - a PhD-ig azért mondhatni, hogy tanultam eleget
    - és ebből szinte semennyit nem "jól"
        - hogy mégis csupa kitűnővel estem át a rendszeren, az inkább a rendszer hibája, mint az én érdemem
    - amióta viszont ezt a blogot írom, szinte mindenre emlékszem az olvasottakból
    - hogy miért
        - mert már olvasás közben írom a vázlatot, amivel gyakorlatilag folyamatosan ellenőrzöm, hogy mennyire értem az anyagot
        - a saját szavaimmal emelem ki a lényeget, és a korábbi cikkekhez kapcsolással a fejemben is már ismert elvekhez kötöm az olvasottakat
        - aztán ezt hagyom állni, hogy utána az időszakos ismétlés során újra felidézzem
        - végül logikus szerkezetbe foglalom és szándékosan leegyszerűsítve írok róla
    - mondhatni öntudatlanul is követtem szinte minden itt felmerült tanácsot -- és így már számomra sem meglepő, hogy miért ragad meg minden ennyire 