---
layout: post
title: Rowling, Jobs, Vonnegut - Világi ceremóniák
cover: ceremoniak
tags: [szemléletmód]
pages: 100
date: 2021-06-26 00:01
excerpt: >
    Az igencsak "ballagós" jellegű hónap méltó zárásaként ma három olyan beszéd rövid összefoglalójával készültem, amik elérhetőek ugyan magyarul, viszont a lényegüket valószínűleg nem lehet elégszer elismételni.
    A gond talán csak annyi, hogy a költői hasonlatoktól, a szívfacsaróan személyes sztoriktól és a helyenként humoros előadásmódtól megfosztva, az ilyen beszédek magja gyakran elég közhelyesen cseng...
---


Az igencsak "ballagós" jellegű hónap méltó zárásaként ma három olyan beszéd rövid összefoglalójával készültem, amik elérhetőek ugyan magyarul, viszont a lényegüket valószínűleg nem lehet elégszer elismételni.
A gond talán csak annyi, hogy a költői hasonlatoktól, a szívfacsaróan személyes sztoriktól és a helyenként humoros előadásmódtól megfosztva, az ilyen beszédek magja gyakran elég közhelyesen cseng.
Sőt, egy átlagos hétköznapon, a ballagási hangulat fokozott érzelmei nélkül talán még az eredeti szövegek is közhelyesnek tűnhetnek -- mégsem lesznek kevésbé igazak.
Zárásként ezen morfondírozok egy kicsit...

A tartalom a következőképp alakul:

- [J. K. Rowling -- Az élet dolgai](#rowling)
- [Steve Jobs -- Három történet](#jobs)
- [Kurt Vonnegut -- Mi szép, ha nem ez?](#vonnegut)
- [A világi ceremóniákról](#ceremoniak)

<br>












## <a name="rowling"></a>J. K. Rowling -- Az élet dolgai

A sokunk gyerekkorát megalapozó Harry Potter könyvek írója 2008-ban köszöntötte a Harvard végzőseit.
Beszédében -- ami azóta egyébként [önálló publikációként](https://moly.hu/konyvek/j-k-rowling-az-elet-dolgai){:target="_blank"} is megjelent -- két fő témát emelt ki:

Az egyik a **kudarc előnyei**.
Mert habár kellemes élmény soha nem lesz belőlük, a kudarcaink mégis hasznosak lehetnek.
Szépen letisztítják például, hogy mi az igazán fontos az életünkben.
Saját bevallása szerint valószínűleg Rowling maga sem foglalkozott volna eleget az írással, ha másban nem vallott volna olyan látványosan kudarcot.

Ha elbukunk, az általában egy önvizsgálathoz vezet -- és ez jó dolog.
Nem tudunk tovább elbújni a hétköznapok megszokásai mögé, akkor talán szembenézünk magunkkal és egy jobb irányba indulunk.
Vagy akár csak megerősítjük magunkban, hogy már eleve jó irányba haladtunk, és ezután még elszántabban haladunk tovább ugyanarra.
Kudarc nélkül nem lehet élni -- hacsak nem *annyira* óvatosan élünk, ami már önmagában is egy kudarc.
Ha viszont már muszáj megtapasztalnunk, akkor legalább próbáljunk értelmet adni neki.

> Padlóra kerültem, de a "padló" lett az a stabil alapzat, amire újjáépítettem az életem.
> > Rock bottom has become the solid foundation on which I rebuilt my life.

A másik téma a **képzelőerő fontossága**.
És hát persze, ez nem annyira szemöldökemelgető gondolat, hiszen bármiféle innovációhoz vagy technológiai haladáshoz is kell, hogy képesek legyünk olyat elképzelni, ami (még) nem létezik.
De talán még fontosabb, hogy csak a képzelőerőnk által tudunk empatikusak lenni -- mert képessé válunk megvizsgálni valaki más nézőpontját annak ellenére, hogy mi nem onnan nézzük a világot.

Az empátia morálisan semleges; épp annyira lehet vele szimpatizálni, mint manipulálni.
Amíg Rowling az [Amnesty](https://www.amnesty.hu/){:target="_blank"}-nél dolgozott, az emberi gonoszság számtalan arcával találkozott.
Viszont az emberi jósággal is, hiszen az ott dolgozók mind úgy szálltak harcba az elnyomottakért, hogy ők maguk nem voltak elnyomva.
Ilyen formájában az empátia életeket menthet; de már azzal is segíthetünk egy jobb irányba terelgetni a világot, ha egyszerűen nem vagyunk érzéketlenek mások tapasztalataira és élményeire.
Nem kell tehát mágia, hogy jobbá tegyük a világot, csak el kell képzelnünk.

Plusz egy kiváló idézet a beszéd elejéről, a felelősségvállalásról, kimondottan a célközönség korosztályára szabva:

> Van ám egy lejárati dátuma annak, hogy a szüleiteket hibáztatjátok, amiért rossz irányba tereltek.
> > There is an expiry date on blaming your parents for steering you in the wrong direction.

<br>












## <a name="jobs"></a>Steve Jobs -- Három történet

Második szónokunk az Apple-ös hagyatékáról jól ismert Steve Jobs, aki a Sanford Egyetem 2005-ös avatási beszédét tartotta ([feliratos videó](https://www.youtube.com/watch?v=mJPy2tC1lnk){:target="_blank"}).
Mondanivalóját három személyes történet köré építi:

Az első az egyetemi kibukásáról szól, ahol a kötelező kurzusok elvárásaitól megszabadulva végre a saját érdeklődését követhette egy darabig.
Felvett egy kalligráfia kurzust, ahol a kézírás és a betűtípusok finomságairól tanulhatott -- mindezt annak teljes tudatában, hogy ennek úgysem lesz "valós haszna" a későbbi életében.
Ha viszont előretekerünk 10 évet, a Mac tervezésénél ez az élménye ihlette a tipográfiai igényességgel megtervezett, választható betűtípusokat (ami, csak így a modernebb időkben hozzátenném, akkoriban egy hatalmas újdonságnak számított).
A tanulság, hogy **csak visszatekintve lehet összekötni a pontokat**.
Előre nem tudhatjuk, hogy nyernek értelmet és jelentést az aktuális tetteink; csak utólag látjuk majd meg, mennyire természetes, hogy pont oda tartottunk, ahová közben elértünk.
Szóval merjünk előre menni akkor is, ha még nem látszik, hova vezet.

A második sztorija arról szól, ahogy egy belső vezetési konfliktus miatt kirúgták a saját cégétől.
Ez viszont megadta neki a lökést, hogy a folyamatos siker begyöpösödése után újra kezdőként álljon a dolgokhoz, ami aztán (saját állítása szerint) az élete egyik legkreatívabb időszakát eredményezte.
De ez csak azért sikerülhetett, mert rajongott azért, amivel nap-mint-nap foglalkozott, és ezért képes volt nem a külső visszajelzésekből levonni a saját értékét.
A tanulság, hogy **ne alkudjunk meg**!
Találjuk meg azt, amit/akit tényleg szeretünk (mind a párkapcsolatokban, mind a karrierünk tekintetében), hiszen:

> Csak úgy végezhetsz nagyszerű munkát, ha szereted, amit csinálsz.
> > The only way to do great work is to love what you do.

Jobs harmadik története arról a napjáról szól, amikor fejben megjárta a rák végstádiumát (ami a későbbi sorsa ismeretében elég morbidnak hangozhat).
A reggeli diagnózisnál még gyógyíthatatlannak hitték, az esti biopsziánál viszont szerencsére kiderült, hogy operálható.
Ez persze mit sem tompított a nap közbeni élményén, ahol a záros határidőn belül elérkező halálra kellett készülnie.
A tanulság, hogy -- a sztoicizmusból már jól ismert módon -- **használjuk motivációs eszközként a halandóságunk tudatát**!
Csak nekünk jó esetben nem muszáj megvárni a rákot ahhoz, hogy a fejtisztító és gatyába rázó hatását élvezhessük.

> Véges az időtök, ezért ne vesztegessétek azzal, hogy mások életét élitek!
> > Your time is limited, so don't waste it living someone else's life!

<br>











## <a name="vonnegut"></a>Kurt Vonnegut -- Mi szép, ha nem ez?

- https://moly.hu/konyvek/kurt-vonnegut-mi-szep-ha-nem-ez
- “I think it would be better if colleges spread out the really important stuff over four years, instead of saving it all up for the very end."
- az a legnagyobb baj a világgal, hogy még ma is Hammurapi "törvénykönyve" szerint élünk -- annak ellenére, hogy közel 4000 év után már igencsak lejárt a szavatossága
    - szemet szemért, fogat fogért.
    - ennek az ellenszere Jézus tanítása: bocsásd meg a vétkeinket, miként mi is megbocsátunk az ellenünk vétkezőknek
        - és ehhez abszolút nem kell hívőnek lenni, tekinthetjük Jézust egy korabeli filozófusnak is, mindenféle természetfeletti képesség és kapcsolat nélkül -- attól még sok mindenben igaza van
- extended family, or at least a synthetic community to replicate its effects!
    - kimondottan kiemeli, hogy élő kapcsolatokra gondol, és "ne az interneten kergessünk szellemeket"
    - de én azért hozzáteszem, hogy ha (teszem azt) egy világjárvány... vagy egy ritka érdeklődési kör miatti földrajzi szétszórtság miatt csak úgy megy, akkor a semminél azért az is sokkal jobb ám!
- hála 
    - Alex bácsikája egyik gyakori panasza volt az emberekre, hogy egyszerűen észre sem veszik, ha boldogok.
        - sztoikus/Buddhista jelenlét, tudatosság, stb.
    - ezért amikor csak feltűnt neki, mindig hangosan kimondta (akár a másik szavába vágva is), hogy "Mi szép, ha nem ez?"

<br>










## <a name="ceremoniak"></a>A világi ceremóniákról

