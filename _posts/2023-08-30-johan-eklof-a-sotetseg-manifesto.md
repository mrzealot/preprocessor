---
layout: post
title: Johan Eklöf - A sötétség manifesto
cover: darkness
tags: [minimalizmus, szemléletmód]
pages: 272
date: 2023-08-30 00:01
excerpt: >
    TODO
---

Egész véletlenül akadtam Johan Eklöf -- [A sötétség manifesto](https://www.goodreads.com/book/show/61273327-the-darkness-manifesto){:target="_blank"} című könyvébe, de azonnal éreztem, hogy kiváló kiegészítés lesz a [Néma Tavasz](2020-10-03-rachel-carson-nema-tavasz) ökológiai szemlélete mellé.
Eklöf barátunk svéd denevérkutató és sötétség-kedvelő, aki az éjszakai állatfajok tömeges eltűnése és az emberi fiziológiai folyamatok megzavarása miatt hívja fel a figyelmet a fényszennyezésre.

Írásában csak úgy hemzsegnek a mitológiai kapcsolatok, a szavak etimológiája, költői megfogalmazások, gyerekkori emlékek, és hogy majd a mi gyerekeinknek mi marad...
Ezek egy tömör (és leginkább praktikus önfejlesztést célzó) összefoglalóba nyilván nem férnek bele, de a hangulatot nagyon mesemondóssá teszik.
Inkább egy olyan könyv ez, ami a szemléletmódunkat formálja, nem is feltétlen az ismereteinket bővíti hangsúlyosan.
Na persze van itt ismeret, de érzet is, ami miatt nem tekintünk majd ugyanúgy a sötétségre.

A tartalom a következőképp alakul:

- [A fényszennyezésről](#fenyszennyezes)
- [Az éjszaka, mint ökológiai fülke](#fulke)
- [Az emberiség és a kozmikus fény](#emberiseg)
- [A sötétség szerepe](#sotetseg)

<br>








## <a name="fenyszennyezes"></a>A fényszennyezésről

A Föld forgása nem állandó.
Lassul -- de csak szép fokozatosan, pár ezred másodperc per évszázad tempóban.
El tudjuk ezt képzelni, milyen lassú?
És a nappaloknak még így is volt idejük konkrétan *megduplázódni* az első életformák kialakulása óta.

Ami viszont nem változott ennyi idő alatt sem, hogy mindenki számára ismétlődött a világos-sötét-világos-sötét körforgás.
Persze területenként és évszakonként változó ütemben és hosszal, de folyamatosan kiszámítható volt a nappal és az éjszaka körforgása.
Ez szinkronizálja a belső óránkat (avagy, a cirkadián ritmusunkat) is, ami magától csak kb. egy napig maradna korrekt.

Na ebbe az eddigi állandóságba piszkál bele nem kicsit az a rengeteg mesterséges fény, amit mostanában használunk.
Nem is beszélve arról a rengeteg fényről, amit nem is használunk, csak úgy szivárogtatjuk az éterbe.

A sötéttől való irracionális félelem az egyéni reakción (az ún. nyctophobián) felül kulturális és túlélést segítő ösztön.
Mi emberek nappali, első sorban látási ingerek alapján tájékozódó élőlények vagyunk, ezért valamilyen szinten érthető, hogy ki szeretnénk világítani a világunkat.
De amekkora skálán és amilyen tempóban ezt csináljuk, az minden, csak nem természetes.
Semmi más nem tud alkalmazkodni, de az az ő bajuk.
Ez itt az [antropocén kor](https://hu.wikipedia.org/wiki/Antropoc%C3%A9n){:target="_blank"}, az ember kora, és minden más meg bassza meg.

A sok kivilágítás mágneses hatással van a rovarokra.
Szó szerinti sáskajárások vonják el őket vidékről a városokba, ami kimutatható ökológiai változásokhoz vezet.
A fénnyel belezavarunk az éjszakai rovarok navigációjába, akik általában a csillagokra és/vagy a Holdra hagyatkoznak.
A Hold fénye a napfény erősségének 40 **ezrede**, és sokan olyan érzékenyek, hogy ez alapján kelnek útra.
Ha ehelyett egy lámpa alapján tájékozódnak, akkor nem tudnak majd se táplálkozni, sem ezáltal elvégezni a beporzást, ami meg a növények szemszögéből lenne nagyon fontos.

Vannak, akik a vízről visszaverődő, polarizált fényre mennek, és az aszfaltról/kocsikról/üvegfelületekről visszaverődő fényeknek esnek áldozatul (amire a mesterséges fény csak rátesz).
Azt hiszik, víz, ami a tojásrakáshoz optimális lenne, de helyette egy Tesco parkoló, ahol kb. egyből halálra van ítélve a következő generáció.
Sőt, a molyoknál például az is a szürkülethez kötött, hogy aktiválódjon a hormonrendszer, termelődjenek a feromonok, és párt találjanak, szóval még a tojásokig sem jutunk el.
Vagy ha igen, akkor is hamarabb kelnek ki, mint kéne, mert természetesen a lárvák fejlődésébe is beleszól az extra fény.

Ezek után nem csoda, ha tömegesen fogynak a rovarok.
Biomassza mérések alapján vagy 75%-os a csökkenés!
Egy másik, szubjektívebb teszt a szélvédő hatás, miszerint látványosan egyre kevesebb a halott bogár a kocsik elején, ugyanakkora távok mellett, mint mondjuk 10-20-30 éve.

A hatodik kihalási hullám van folyamatban, aminek demonstrálhatóan mi emberek vagyunk az okai.
Ebben persze benne vannak az urbanizáció, a globális felmelegedés, a rovarirtók túlzott használata (lásd [Néma Tavasz]({% post_url 2020-10-03-rachel-carson-nema-tavasz %})), a monokultúrás növénytermesztés, és az eltűnő erdők...
De a fényszennyezés is -- és nem is kicsit.

<br>








## <a name="fulke"></a>Az éjszaka, mint ökológiai fülke


Az evolúció egyik legdinamikusabb időszaka a [Kambriumi robbanás](https://hu.wikipedia.org/wiki/Kambriumi_robban%C3%A1s){:target="_blank"}, ahol a napfényen vegetálgatás helyett hirtelen (értsd, kb. 10 millió év alatt) divat lett egymást levadászni, és ezért a látás gyors fejlődésnek indult.
A mára sztenderddé vált szem csapokat és pálcikákat tartalmaz, amikből előbbi inkább a színekért és a felbontásért, utóbbi pedig a fényérzékenységért és a *sötétadaptált* látásért felelnek.

Nem mindenkinek azonos szintű azonban a sötéthez való adaptációja.
Az éjszakai életre szakosodott élőlények többsége extra tükrökkel rendelkezik a retina mögött, hogy kétszer haladhasson át rajta a fény.
Ettől világít a macska szeme a sötétben -- és ettől lát vele a macska sokkal jobban.

Vagy tekintsük a baglyokat, akik már kezdésnek is 100-szor jobban látnak, mint mi, de ennek a tetejébe szatellit antenna alakú fejük van, hogy minél jobban gyűjtse a zajokat.
Sőt, különböző alakú a bal és a jobb fülük, hogy az eltérésekből pontosan azonosíthassák a hang forrását.

Erre tesz még egy lapáttal a denevérek echo-lokációja, vagyis a visszhang alapú tájékozódás (kb. beépített szonár).
Már az 1700-as évek végén kimutatták, hogy ha a szemük volt bekötve, attól még szépen ment nekik az akadálypálya vagy a vadászat -- viszont ha a fülük, akkor nem.
Nem vakok ők, csak nincs szükségük a fényre a vadászathoz, és ezért inkább olyankor jönnek elő, amikor nincs fény, hogy a rájuk vadászó nagy madarak se lássanak.










## Rossz fényben énekelni

- tücskök ciripelése is a fénnyel függ össze
    - ha rosszkor jelez, akkor nem társat talál, hanem vacsorává válik
    - és a növekedési ütemük
- vannak rovarok, amik teliholdkor nem mennek vadászni, mert akkor túl könnyű zsákmánynak éreznék magukat
    - inkább várnak a sötétre
    - ami viszont az állandó, ég felé irányuló fényszennyezés és azt azt esetleg visszatükröző felhőzet/köd/szmog miatt soha nem jön el

## A természet lámpásai

- védelmi színek/mintázatok is mást mutatnak más mennyiségű vagy akár csak más spektrumú fényben
    - így lehet, hogy pont amiatt fognak kilógni, aminek elrejtenie kéne őket a ragadozók elől
    - vagy pont beleolvadnak a környezetbe, amikor párt kéne találniuk

## Fényforrás

- Néma Tavasz ref.
- fénykövető a madarakon, akiknek városi körülmények között kb. 1 órával több "napfényesnek" nevezhető órában van részük
    - és még éjszaka is kb. 1000-szeres a fény, mint vidéken
- fény hatás lehet az is, hogy rosszkor történik a párzás és születik az utód
    - amikor mondjuk nincs elég kaja számára
- denevéreknél mondjuk direkt korábban van a párzás (ősszel), de aztán csak tavasszal a megtermékenyülés
    - viszont a fény ebbe is beleszólhat

## Csillag iránytű

- madarak vándorlása
    - részben a mágneses spektrum érzékelésével, de nagyban a csillagok fénye mellett
    - amibe, meglepetés, megint belepiszkál a mesterséges fény

## A csillogó város

- 9/11-es fényoszlop is összezavarja a madarakat
- Salt Lake City hatás szemléltetés önkéntesekkel
    - számoljanak halott madarakat (ami egyre több)
    - számoljanak olyan világítási szituációkat, amik egyáltalán nem szükségesek (csak dekoratívak), vagy nem jól árnyékoltak (ha szükségesek is)
    - március-május, illetve augusztus-október között különösen figyelnek a házaikból kiszűrődő fényre, és lekapcsolják a kültéri világításaikat, hogy segítsék a migrációt

## Hamis nyár

- a fákra is hat a mesterséges fény - hamarabb kezdődik a rügyezés, és tovább megmarad a lombkorona
    - plusz a fény színe sem mindegy
- a termések/magok szemszögéből előny lehet a korai érés, de egyetlen tavaszi fagy tönkre vághatja az egész folyamatot
    - ezért kell (vagyis, kéne) a megbízható visszajelzés a környezetből, és ebbe piszkál bele a sok lámpa


## Terméketlen éjszaka

>> Global warming and artificial light reset the internal clocks of plants, risking destroying the delicate balance between plant and pollinator, between plant and herbivore, between prey and predators. If the temperature rises just a few degrees or twilight is shifted only by a few moments, the timing between flowering and the creatures who take advantage of that flowering can be disrupted.

















## Tengeri tüzijáték

- bioluminancia, ami mozgást, és ezáltal ragadozók közeledtét jelezheti
    - de csak akkor, ha egyéb fény bele nem szennyez

## Ahol a tenger vár

- teknősök kikelése alkonykor, amikor is a nap utolsó sugarai felé mennek a tengerbe
    - ha van a közelben más erős fényforrás, akkor arra indulnak, ezzel kb. az első pillanattól halálra ítélve magukat

## Holdfényes románc

- Nemo nyomában
    - az lett volna az üzenet, hogy a halaknak az óceánban a helyük
    - ehelyett kb. önmagában teremtett egy milliárdos bohóchal piacot a népszerűsége miatt

- a bohóchal ikrák csak teljes sötétben kelnek ki
- tengeri rózsákkal élnek szimbiózisban, amik pedig a rák kutatásban fontosak
- a korall zátonyok turista látványosságok
    - ha ezeket mind összeadjuk, akkor jön a láncreakció
    - turisták -> szállodák -> fény -> nincs kikelés -> hal kihalás -> tengeri rózsa kihalás -> kevesebb rák kutatás
    - hát nem érdekes (és borzasztó) domino hatás?

## Sápadt korall

- a korallok maguktól is elsápadnak/hanyatlanak kb. 20 évente egy természetes szélfordulásnak és vízhőmérséklet változásnak köszönhetően
    - ez 20 évente még bele is fér, mert kb. egy évtized alatt teljesen tudnak regenerálódni egy ekkora visszaesésből
    - viszont mostanában (a globális felmelegedés miatt) már 6 évente megy ez a ciklus, ezért nem tudják a korábbi szintre visszaépíteni magukat
        - ha így haladunk, el fognak fogyni, amiből már nem lesz regenerálódás
- és ezt teszi csak még súlyosabbá, hogy a korallok szaporodása szorosan függ a Holdfénytől
    - amibe, kitaláltátok, a fényszennyezés belepiszkál


## Az alkony zóna

- napi kétszer hal migráció sok fajnál a sötét mélyből az "alkony zónába", ami a mi szemünknek már sötét lenne, de nekik még pont jó
    - olajfúró állomások, szélfarmok, hajók világítása, parti városok, gyártelepek, stb.










<br>

Láthatjuk tehát, hogy a sötétség egy igen népes [ökológiai fülke](https://hu.wikipedia.org/wiki/%C3%96kol%C3%B3giai_f%C3%BClke){:target="_blank"}.
És még aki nem dedikáltan éjszakai (mint mondjuk az emlősök nagy többsége), az is inkább hajnali vagy alkonyi aktivitást mutat.
Illetve éjszaka sem csak alvás a program.
Mi emberek vagyunk egyedül, akik leginkább konkrétan a nappal kellős közepén ficergünk.

A baj az, hogy ezt a különcségünket minden erőnkkel próbáljuk a többiekre is ráerőltetni.
Az evolúciós változások során kialakult kényes egyensúly évmilliók alatt állt be, mi pedig pillanatok alatt szét tudjuk barmolni.
Aztán meg majd nézhetünk nagy csodálkozó fejjel, ha valami olyat is kirúgunk magunk alól, ami nekünk dolgozott, de még csak tudomást sem vettünk róla.

A denevérek emberi szemszögből vett "haszna" például dollár százmilliókban vagy akár milliárdokban mérhető, ha megnézzük, mennyi károkozót fogyasztanak, vagy hogy az ürülékük milyen jó trágyának.
Ha kihalásba világítjuk őket, akkor ez egy elég váratlan extra költség lesz ám.
Pláne hogy ezeket a szolgálatokat a természet ingyen nyújtja -- csak olyanra kéne beállítani a körülményeket, hogy nyújt**HASSA**.
Mézzel többre mennénk, mint az ecettel.

<br>














## <a name="emberiseg"></a>Az emberiség és a kozmikus fény

- civil < nautical < astronomical twilight
    - 6°-onként
- ez utóbbinál a 17-18 század környékén még szabad szemmel is jól lehetett csillagászkodni
    - vagy legalábbis csak a szemünk érzékenységén múlt
    - ma már ez a legtöbb helyen lehetetlen lenne a fényszennyezés miatt

- Bortle skála - mennyire jól látható a éjjeli égbolt
    - 1 a teljesen érintetlen, 9 a teljesen fényszennyezett
    - 1-es értéknél több mint 6000 (!) égi objektum lenne látható szabad szemmel, míg a skála tetején ez 5-10-re csökken

- Holdkór
    - őrület, bűn, több gyerek születik, rosszabb alvás
    - de a statisztikák semmit nem támasztanak alá
    - az alvás meg valószínűleg csak az extra fény, vagyis szimplán jobb függönyre/redőnyre lenne szükség

- állatövi fény
    - nem csak a Hold tükzöri vissza a Nap fényét, hanem a minden egyéb kis űr-por és törmelék is
    - szóval még a teljes éjszakai sötétség sem teljesen napfénymentes

- az elektromos fény elterjedésével képesek voltunk ráerőltetni a világra a saját ritmusunkat
>> The future was bright or, at least, brightness was the future.
    - persze már akkoriban is voltak, akik úgy gondolták, hogy ez leginkább csak ahhoz vezet majd, hogy a munkásokat még jobban ki lehessen zsigerelni, és hajtani a gazdaságot

- és mellesleg nem csak szerencsétlen állatoknak rúgjuk fel a cirkadián ritmusát
    - melatonin, kék/piros fény
    - de úgy egyáltalán bármi fény - ez a túlvilágítás nagyon nem tesz jót az alvásunknak

- alvás problémák --> krónikus stressz, depresszió, és akár konkrét fizikai tünetek

- egy példa az elhízás
    - ami nyilván sok más faktortól is függ, de ezek közül egy a folyamatosan alacsony leptin szint, ami az étvágyat szabályozza
    - ez a melatonin-hoz van kötve, és ha azt felborítjuk, akkor borul a leptin is, ami miatt könnyen becsúsznak majd az éjszakai nassolások
    >> Simply put, we light ourselves fat.

- és a melatonin más hormonokkal is kapcsolatban áll
    - pl. az éjszakai munkások körében kimutathatóan gyakoribb a rák, főleg annak hormon-érzékeny fajtái (mell, prosztata)
    - a WHO szerint a tartós éjszakai műszak kb. ugyanolyan káros, mint a dohányzás

- már vannak próbálkozások, hogy utánozzuk a természetes világítási ciklust a mesterséges fény színével és/vagy erősségével
    - de ez még nagyon gyerekcipő

<br>











<a name="sotetseg"></a>A sötétség szerepe


>> Åke Lundqvist once wrote, “Darkness is not the absence of light. Light is diluted darkness.

- nem tesz jót, hogy a vallásos szimbolizmus évezredek óta a jó/rossz, a ártatlan/bűnös, vagy épp a tiszta/szennyezett párossal azonosítja a világosságot és a sötétséget
    - ha ilyen negatív a benyomásunk róla, akkor nyilván nem sajnáljuk majd "kiirtani" a sötétséget

- legalábbis bizonyos vallásokban
    - van, ahol sokkal közelebb állnak a természethez a szükséges fény/sötét körforgás felismerésével
    - vagy ahol kimondottan az egyensúlyra törekszenek a kozmológiájukban

- fehér dióda fény, 2014-es Nobel díj
    - de több fény = kevesebb részlet a fényen kívül
    - biztonságot akarunk vele teremteni, de mivel olyan erős, ezért a megvilágítatlan helyek csak annál sötétebbnek tűnnek
- a LED-ekkel itt az esély, hogy jobban testre szabjunk a világításaink erősségét és fényét, jobban mint valaha
    - ennek ellenére kb. csak arra használtuk a LED forradalmat, hogy minél több és erősebb fény legyen mindenhol, mindig

- asztro-turizmus (aminél, már önmagában abszurd, hogy szükség van rá!)
    - sötétség-parkok, sötét közösségek (szabályozott fény kibocsátás)
    - ajánlott szabályok: árnyékolás és lefelé irányítás (nincs horizontálisnál magasabb szivárgás), limitált számú lámpa per egységnyi terület, és meleg (sárgás/pirosas) fény (semmi kék!)
    - "ökológi-tudatos világítás" 

- sötét-terápia
    - sötétben intimebb, lassabb, nyugodtabb a beszélgetés, a társasági lét
    - a túl sok vizuális stimuláció kompenzálása nem lenne rossz ötlet

<br>
















## Összefoglalás

Láthattuk tehát, hogy a sötétség mesterséges háttérbe szorításával mekkora felfordulás okozunk a világunk működésében.
Borítjuk a növények fejlődését/beporzását, az állatok táplálkozását/szaporodását/navigációját, és a tetejébe a saját cirkadián ritmusunkat is.

A jó hír, hogy a globális felmelegedéssel, a vegyszer és műanyag mérgezéssel, vagy az invazív növény- és állatfajok terjedésének féken tartásával ellentétben a fényszennyezést lenne a legkönnyebb megoldani a jelenkor katasztrófái közül -- legalábbis technikailag.
A rossz hír, hogy ehhez akarni is kéne.
És mondjuk komolyan venni, hogy potenciális negatív hatásában bizony a fényszennyezés is egy lapra tartozik a többiekkel.

Mint minden globális esetben, itt is leginkább politikailag megtámogatott, rendszer szintű változtatások kellenek.
De amíg sikerül ezeket a gondolatokat társadalmi norma szintre süllyeszteni, addig azért személyesen is tehetünk értük:

- Használjunk időzítőket és/vagy mozgásérzékelőket a kültéri világításainkon,
- Gondoskodjunk a megfelelő árnyékolásról (hogy tényleg csak *az* legyen megvilágítva, aminek muszáj), illetve
- Figyeljünk a fény színére és erősségére (hogy tényleg csak *úgy* legyen megvilágítva, ahogy muszáj).

Az már csak a bónusz, hogy ezek után talán szépséget is találhatunk a sötétben.
A szerző végszavával élve (ami pont a *"carpe diem"*, vagyis a "ragadd meg a napot" ellentéte): Ragadjuk meg az éjszakát!
*Carpe noctem.*