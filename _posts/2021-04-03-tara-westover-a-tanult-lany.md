---
layout: post
title: Tara Westover - A tanult lány
cover: westover
tags: [szemléletmód]
date: 2021-04-03 00:01
excerpt: >
    TODO
---

# Jegyzetek

- a POFÁM LESZAKAD, ahogy ezt olvasom...

- egy mormon neveltetésből "kitörés" története, ahol Tara nem járhatott iskolába -- és ezért büntetlenül rengeteg olyan tévképzetet nevelhettek belé, amiket utána évek munkába volt egyesével újraértékelni (?)


# Tartalom

## Előszó

- az iskolabusz megállás nélkül hajt el a farmjuk mellett a főúton -- nem jár iskolába
- a világvégére készülnek (ún. "prepperek"), szóval még csak nem is a vakbuzgó vallás lesz az egyetlen kihívás :/
- az Indián Hercegnő hegycsúcs az otthon

## A jót választani

- a nagyi szerint kellett volna az iskola, de az apuka szerint az csak a kormány módszere, hogy a gyerekeket "letérítsék Isten útjáról"
- apa valami tejes-mézes Biblia idézettől vezérelve a fejébe vette, hogy csak a méz a jó, a tej pedig nem, ezért tej-ellenes "hadjáratba" kezdett
    - amit aztán a szomszédokra/rokonokra/ismerősökre is próbált kiterjeszteni
    - erre persze az apai avagy "lenti nagyiék" (kb. kompenzáció gyanánt) elkezdtek minél több tejet tartani otthon :)
- az apjuk szerint egy másik családot a "szövetségesek" csapdába ejtettek a saját házukban
    - ez a Weaver-ék sztori még sokszor előjön
    - rajtuk már nem lehet segíteni, de ők még készülhetnek
    - ezért folyamatos befőzés, "irány-a-hegyek" túlélő táskák összekészítése, fegyverek elásása, tölténykészítő gép beszerzése
        - egy szó mint száz, látványos agybaj... csak hát ez ugye belülről (főleg egy kislány szemében) nem így jött le
- a Lenti Nagyi megszöktette volna Arizonába (hogy ott iskolába is járhasson), de ő mégsem ment

## A bábaasszony

- bábaság: az anyja nagyon nem akar bába lenni, de az apja szerint ez Isten akarata
    - meg különben is, ezzel is függetlenebbek lesznek a kormánytól
    - végül beadja a derekát, de akkor már telefon is kell
    - és (a telefon után szabadon?) születési kivonatokat is szerez a maradék gyerekeknek a 7-ből
        - addig nem is tudták pontosan a szülinapjukat, csak hogy kb. szeptember vége felé szokták tartani :D
- emlékezetes sztori, hogy kellett "adnia a hülyét", amikor az egyik esetét csak kórházba kellett szállítani, nehogy levegyék, hogy ő bábáskodott (ami félig/meddig ugye illegális)

## Krémszínű cipők  

- családi háttér
    - az anya jó (túl "jó", a látszatra sokat adó) családból származott, és pont ez ellen próbált lázadni
    - az apja fiatalon vidám és gondtalan volt, de aztán szépen folyamatosan ütött be az, amiről később Tara megtudta, hogy talán bipoláris zavar, paranoia, vagy ki tudja (soha nem is derülhet ki, hiszen kinek hagyná, hogy diagnosztizálja...)

## Apacs asszonyok

- Arizonában "kényszer-nyaralnak", mert apa már-már öntudatlan állapotban van
    - amiből csak olyankor tér magához, amikor épp az Illuminati vagy a sátáni orvoslás ellen prédikál
    - szóval volt baj, na
- hazafelé durva baleset
    - mert persze apa ragaszkodik hozzá, hogy éjszaka autózzanak le egy 12 órás utat
    - anya komolyan megsérül (valószínűleg jelentős agykárosodás), de nincs orvosi kezelés, "Isten kezében van"...
        - még évek múlva is rossz neveket szólítja a gyerekeit

## Tisztességes piszok

- az otthoni "oktatás" igencsak foghíjasan ment
    - egy darabig az anyjuk ragaszkodott ahhoz az önáltatáshoz, hogy "azért tanulnak a gyerekek otthon az iskola helyett, mert így jobb oktatásban részesülnek"
    - ez idővel odáig torzult, amit az apjuk is mindig mondogatott: tudjanak olvasni, a többi csak értelmetlen okoskodás
    - a fiúkat minél korábban és minél emberesebb munkákra fogták be, hogy gyűljön csak a "tisztességes piszok" a körmük alatt
- Tyler bátyja mindig is jobban érdeklődött a tanulás és a műveltség iránt
    - klasszikus zenét hallgatott, önszántából matekozott, és nyilván jobban húzott a "Városi nagyi" és az ottani légkör felé
    - elég nagy port kavart, amikor bejelentette, hogy ő márpedig főiskolára megy
    - még akkor is, ha az apja szerint az csak az Illuminátusok agymosása
- a Városi Nagyinál kibukik, hogy WC után nem is mos kezet
    - ezt egy picit szégyelli, amíg a nagyi "hatása alatt áll", de amint az apja érte jön, megint teljesen természetes lesz

## Pajzs és páncél

- a nagyobb gyerekek "kirepültek" otthonról
    - habár csak Tyler bátyja volt ilyen "tudálékos", a többiek is saját munkát/kocsit szereztek, hogy eltávolodhassanak az apjuk elnyomásától
    - így viszont csak a kisebbek léptek a helyükre
    - Tara például 10 évesen mehetett dolgozni a roncstelepre, ahol persze a munkavédelmi hozzáállást gondolom mind meg tudjuk tippelni
- az anyja (akinek ugye elég sok járulékos agysérülése maradt, migrénekkel, emlékezet kiesésekkel) is áttért a "spirituálisabb" irányba
    - eddig a bábáskodása alatt a gyógyfőzetek hatásánál megállt (és ő maga küldött kórházba olyanokat, akiken már nem tudott ilyen házi módszerekkel segíteni)
    - idővel viszont egyre jobban előkerültek az "izomválaszok", az energia pontok, a csakra kiigazítások, a homeopátiás szerek...
- egyre jobban érdeklődik a tanulás iránt (részben Tyler emléke miatt is)
    - a matek/töri/ilyesmi nem nagyon megy, de a vallásos szövegek önálló értelmezéséből sokat tanul
- roncstelepi baleset -- hihetetlen, hogy az apja mennyire felelőtlen
    - és még ő nézi hülyének a kislányt, amiért még ennyit sem tud rendesen
    - Tara pedig persze magát is okolja, annyira az apja hatása alatt áll
    - ez segít neki végleg eldönteni, hogy iskolába akar járni

## Az Úr gondoskodik az övéiről

- Luke bátyja benzint farmerra öntős, megégéses balesete
    - és természetesen ezzel sem viszik kórházba

## Apró szajhák

- apró munkákat vállal, amiből saját pénz, amiből pedig zongora és táncórákat vesz
    - a táncnál persze hatalmas probléma, hogy nem öltözhet "szajhának", csak "rendes" ruhában
    - de az apja még így is kiakad, amikor meglátja
- az anyja sajnálja, mert ő bíztatta (és intézte, hogy legalább félig ne szajhás legyen a ruhája), ezért saját pénzből intéz neki énektanárt inkább
- ez viszont nagyon bejön, kiderül, hogy van tehetsége hozzá
    - onnantól mindenhova hívják énekelni

## A világvége elmarad

- főszerepeket énekel a városi színházban
- az Y2K-ra készülnek, ami végül ugye elmarad

## Tollpáncél

- új Arizonai kirándulás, ahonnan újra éjszaka akarnak hazajönni
    - a tetejébe viharban
    - természetesen újra baleset, ahol most Tara veszti el az eszméletét egy rövid időre
        - de ezt a rendőröknek nem meri megmondani, nehogy kórházba vigyék
- pár nap múlva beáll a nyaka/gerince, fájdalmak, stb.
    - erre várhatóan "energiaspecialistát" hívnak
    - de nagy meglepetésre a "védelmező buborék" napi szintű elképzelése nem nagyon segít
- az egyik hazalátogató bátyja (Shawn, csontkovácsosdit játszva) kireccsenti a nyakát
    - ami attól, hogy szerencsésen épp működött, még kurva felelőtlen volt

## Üvöltő ösztönök

- ló betörések, majdnem baleset, de aztán mégsem

## Halszemek

- kamionozni megy Shawn bátyjával
    - aki első körben tök jó fejnek tűnik (legalább is családi berkekben)
    - de a környéken bajkeverő híre van
    - és a neki "udvarló" lányt is elég kegyetlenül szívatja
- ez végül kiborul Tara-val is, akivel (mint kiderül) tud agresszívan is bánni

## Csend a templomokban

- Shawn-ból megint előjön az állat, ahogy az egyre nőiesebbé váló kishúga "szajhálkodik", mert sminkelni meri magát és fiúkkal meg beszélgetni
    - konkrétan úgy megveri és fojtogatja, hogy félig-meddig be is ájul
    - csak a hazatérő Tyler (az iskolás) állítja meg a helyzetet
- másnap már "bánja", és azt mondja, hogy Tara értékes, de Tara helyesen fel tudja mérni a helyzetet
    > Ami értékes, az nem én vagyok, hanem a korlátozások tiszteletben tartásából származó máz, amely elfedi a valódi énemet.
- Tyler próbálja kirángatni szegényt ebből a közegből
    > Kint egy másik világ van, Tara. És nagyon másmilyennek látod majd, ha Apa nem sulykolja állandóan beléd a saját nézeteit.

## Nem a földön járok

- elkezd önállóan egy főiskolai felvételire készülni
    - és ahol kell, Tyler is segít neki
- közben Shawn egy építkezésen súlyosan megsérül
    - az ápolása közben legalább nyugodt(abb)an tanulhat
    - de ahogy visszaerősödik, úgy jönnek újra a dühkitörések is
        - Tara akkoriban még meggyőzte magát, hogy ezek a sérülés tünetei, de így visszagondolva nem volt sokkal másabb a helyzet, mint előtte... csak így már volt mire fogni

## Már nem gyermek többé

- az apja természetesen megpróbálja lebeszélni az iskoláról (és mindig elborul az agya, amikor mégis afelé görbülnek a dolgok)
    - de Tara akkor is leteszi a felvételit, ami (még a saját meglepetésére is) egész jól sikerül
- az apja legújabb szerzeménye egy minden eddiginél életveszélyesebb vasvágógép, amit az egyik fia lesérülése után Tara-val akar üzemeltetni
    - a felgyógyulóban lévő Shawn kiváltja

## Gyarló ember, lázadó angyalok

- meg Shawn baleset, ezúttal motoros, fejsérülés, nagyon vérzik
    - és az apja szerint nyilván ezt is majd otthon anya az olajokkal megoldja
    - Tara-ban ekkor pattan el valami, és csak azért is kórházba viszi
    - kb. ez tekinthető az apai befolyás végének












# 2. rész

## Maradjon szent

- erős kultúrsokk, ahogy egy városi albérletbe kerül a főiskolai tanulmányai idejére
    - a lakótársak pofátlanul bűnöznek az Úr mindenféle parancsolata ellen, mint például kilátszik a válluk, és vasárnap vásárolnak...
- magán a főiskolán pedig kezd kibukni az eddigi oktatás hiánya
    - melyik kurzust hogy kell felvenni, komplett homály, amikor bármi "korábban tanultra" utalnak vissza, stb.
    - ún. "feketelyuk-szavak", amikről annyira nem tudja, mit jelentenek, hogy szinte a körülöttük lévő többi szót is magukba szívják
        - és amikor pont a holokausztra sikerül rákérdeznie, ki is borul a bili

## Vér és tollak

- „A tankönyvet el kell olvasni" --> szerencsétlen még azt sem tudta az egyik könyvéről, hogy abban nem csak a képeket kell nézni, hanem olvasni sem ártana mellé
    - viszont miután elkezdett olvasni, sokkal könnyebb lett a helyzet (mart aztán tanulni meg tanult is hajnalokig)
    - ugye-ugye, ahogy kezd kiegyenlítődni az előismeretek kontra szorgalom

## Minden kezdet nehéz

- a nyári szünetben hazament
    - felvennék eladónak, hogy a tandíjra spórolhasson, de az apja követeli, hogy nála dolgozzon (különben nem is lakhat otthon)
    - Tyler-t próbálja segítségért hívni, de egy valószínű félreértés miatt azt hiszi, nem segítene, ezért szinte szó szerint "visszacsúszik" a régi életébe
- de ez legalább jó kontrasztot ad
    - a suliban megtapasztaltak fényében már egész máshogy mutat az otthoni élet
    - a tetejébe a vizsgaeredményei olyan jól sikerülnek, hogy még fél-ösztöndíjat is kap, ezért biztosan visszamehet
- rügyező szerelmi viszony a régi színházban látott sráccal (Charles)
    - de a belévert "szajházás" miatt sokáig még a kezét sem tudja bűntudat nélkül megfogni

## Az apák meséi

- aktívan próbálják visszahúzni
    - nehogy "fennhéjázó" legyen, az iskolája és az új barátja miatt
- az olajos, fekete arca miatt "nigger"-nek hívják, ami szerintük teljesen rendben van... sőt, humoros.
    - ez már régebben is előfordult, de most, a frissen tanult Amerikai történelem fényében egy kicsit máshogyan hat
    - de a megalázás helyett (mellett?) pont azt érték el vele, hogy egyre jobban tudatosul Tara-ban a közte és a családja közt tátongó szakadék

## Csukóka

- először vesz be fájdalomcsillapítót, ami (a lobéliával is a vízmelléki csukókával szemben) működött, és ettől teljesen leesett az álla
- új albi, új lakótársak
    - és itt már nincs akkora sokk, ezért Tara jobban tud együttműködni
    - már nem hagy maga után rohadó kajamaradékokat, és még kezet is mos a WC után
- gyomorfekély és hajnali munka, plusz persze a tanulás...
    - kissé önpusztító üzemmód
    - és még algebrából is bukásra áll
    - de egy kis noszogatásra legalább hajlandó volt bemenni a professzorhoz segítséget kérni

## Suttogás és sikoly

- brutális tagadás és önpusztítás
    - egy otthoni ebédnél Shawn bátyja konkrétan megveri a fiúja előtt, de ő csak próbálja tettetni, hogy minden rendben
    - és a tetejébe az egészet a fiúján vezeti le, aki ezzel (érthetően) nem nagyon tud mit kezdeni
    - > Azt mondta [...] nem tud segíteni rajtam. Csakis én menthetem meg önmagam. Fogalmam sem volt, miről beszél.
- sem a kiújult fekélyével, sem az épp eltört lábujjával nem akar orvoshoz menni
    - és a tanácsadás is ki van zárva, mert azzal segítséget kérne, amit valamiért nem szabad
- és *valahogy* még így is sikerül neki 100%-ra az algebra vizsga -- az egyetlen eredmény, amivel nem bukik meg
- Shawn otthon megint (és eddig a legdurvábban) megveri, amikor nem akar koszosan bemenni a boltba, mert szégyellné magát
    - tankönyvi bántalmazó, aki utána még Tara-ra tolja a felelősséget, hogy "miért nem szólt, ha tényleg fáj"
    - elvégre csak "ökörködtek"
    - és Tara be is beszéli magának, hogy tényleg az ő hibája... tankönyvi bántalmazott
- de itt újabb áttörés: rájön, hogy Shawn-nak pont a megalázás volt a célja, és attól élvezte, amit csinált
    - és életében először nem próbálja kimenteni, hanem konkrétan leírja a naplójába, hogy mi történt
    - aztán jön még új bocsánatkérés, és újra átértelmezi, hogy félreértés...
    - de legalább a kétség szikrája már felvetődött benne, hogy ha valamit nem is tud biztosan, attól még nem kell hinnie a családja (biztosnak kikiáltott) verziójának!

## Idahói vagyok

- végül csak megnyílik a Utah-i helyi papja előtt, aki meghallgatja
    - és ezzel elkezdi "kiszívni a mérget" a sebből
- a következő szünetre is hazamegy (itt még visszautasítja az egyház lakhatási támogatását), de legalább már nem az apjánál dolgozott, hanem a boltban
- pénzügyi gondok
    - a lakbért sem nagyon tudja fizetni állás és második állás nélkül, nem hogy a hirtelen beütött fogászati kezelését (amit így is hónapokig halogatott)
- de végül a lakótárs és a pap fokozatosan csak rábeszélik, hogy igényeljen ösztöndíjat (amit az eredményei miatt hipp-hopp meg is kap)

## Kóbor lovag

> [M]egtapasztaltam a pénz legnagyobb előnyét: hogy az ember képes lesz a pénzen kívül másra is gondolni.
- bevezető pszichológia kurzus, ahol a bipoláris zavarban erősen az apjára ismer
- kiderül, hogy a gyerekkorból megmaradt, paranoia kiváltó sztori Weaverékről tényleg "igaz", csak nem épp úgy
    - nem azért támadtak rájuk a kormány emberei, mert nem járatják iskolába a gyerekeiket (mint amit Tara eddig hitt az apja tirádái alapján), hanem mert fegyvert adtak el egy beépített ügynöknek egy náci gyűlésen
    - és még így is nagy port kavart az ügy, ami miatt szigorítottak is egy csomót a tűzparancsokon és a fegyveres erők bevetési módszerein
- ezzel mind végre "kiborul a bili" és Tara átcsap haragba az apja iránt
    - hivatalosan nem szakítja meg a kapcsolatot, de nincsenek épp jóban
    - innentől próbál tudatosan "más" életet élni -- hogy megtapasztalhassa, miből maradt ki eddig
- a "szajhaság" miatt szégyene és a kapcsolatai jobban működnek, de azért berögzülésből orvoshoz továbbra sem nagyon akaródzik menni
    - egy komolyabb torokgyulladással azonban mégis muszáj leküzdenie ezt a félelmét is
    - antibiotikumot kap, amiről eddig úgy tudta, hogy iszonyatos bűn és még évekkel később is torz gyerekei születnek majd... de a kíváncsiság győzött

## Kénköves lángok

- az apja felrobbantja magát egy benzintankkal
    - de még ekkor is visszautasítja az orvosokat
    - otthon liter számra kenik a mindenféle krémeket a félig eltűnt arcára és szarrá égett mellkasára, és próbálják valahogy táplálni
    - csodával határos módon életben marad, és Tara is mellette van (miután már nem fél, hogy a saját bacijaival megfertőzheti)
- ekkor tudatosul benne, hogy azért valamikor majd bízott a békülésben, és a viszályukat nem véglegesnek gondolta

## A lélek embere

- az apja horrorisztikus sérülései mély nyomot hagynak benne
- megpróbálja Shawn menyasszonyát lebeszélni az esküvőről, de
    - egyrészt még nem tudja szépen kifejezni az érvelését, hogy miért nem szabadna hozzámennie
    - másrészt a lány (nyilván) tisztában van az erőszakos természetével, és ennek ellenére is döntött
- szakít az új barátjával, mert egyszerűen nem tudja vele megosztani a múltját

## Ha nő lennék

- egyre jobban nyílik a szeme a változatos egyetemi tárgyakon keresztül
    - és ezt egyre nehezebben tudja összeegyeztetni azzal, hogy egy nőnek milyennek is kellene lennie
    - egy professzora unszolására úgy dönt, először felderíti, hogy mi is rejlik igazán benne (úgy mond, kitágítja a határait), és majd aztán dönt, hogy mit is akar kezdeni az életével
    - és a prof közbenjárásával (plus némi extra útleveles ügyintézéssel) meg is kap egy Cambridge-i ösztöndíjat
- az apja csodával határos túlélése után kvázi prófétai szerepet vesz magára
    - és az anyja is egyre kevésbé szerényen áll be mögé
    - Shawnéknál a gyerek nagyon koraszülött, de megmarad
        - és apa/anya szerint ennek pont így is kellett lennie, ez Isten akarata

## Pygmalion

- Cambridge-ben nem is a történelemről, hanem a történészekről szeretne kutakodni
    - mert ő aztán tudja, hogy milyen szubjektív ez az egész, és hogy milyen, amikor az ember lába alól kirántják a talajt
    - ha a történészek szemszögével megismerkedhetne, akkor talán látná, ők hogyan küzdöttek meg a bizonytalanságaikkal
    - és talán könnyebben el tudná fogadni ő is, hogy mekkora szakadék tátong a korábbi és a mostani nézetei között
- itt tanul meg kritikusan olvasni, ami a tiltólista és a bálványozás között van valahol félúton
    - mert eddig az apjánál csak a szélsőségek voltak elérhetőek
    - vagy a Bibliát/Alapító Okiratokat/ilyesmit kellett szóról szóra imádni, vagy az eretnek tanokat kellett megtagadni
    - itt viszont ő "láthatta bele" a saját értelmezéseit a dolgokba, elemezhetett, önállóan gondolkozhatott... és ez sajnos Tara számára igencsak újdonság számba ment
- a konzulense agyon dicséri az esszéjét, amit alig tud kezelni
    - szegény a sok bántalmazás után csak a rossz elviselésére van felkészülve, a pozitívumok befogadására alig
- erős imposztor szindróma, még a fényes megfelelés mellett is
    - ebben a nagy fényűzésben az otthoni fejet wc-be nyomások még élesebb kontrasztot adnak :/

## Diplomaosztó

- visszatér Amerikába, és egy szülői látogatás során szembesül vele, hogy egy friss, "világi" szemszögből mennyire nevetségesek, amiket az apja összemagyaráz
    - > Elképesztő, hogy régebben mindezt a legkisebb gyanakvás nélkül elhittem", írtam. „Az egész világ tévedett, csak Apának volt igaza.
- a Cambridge-i konzulense ajánlásával elnyer egy újabb rangos ösztöndíjat, és a média is felfigyel
    - nem akarja bevallani, hogy korábban nem járt iskolába
    - és ezt még az apja veszi sértésnek, mert szerinte egyenesen pont azért ilyen sikeres, mert az otthoni oktatása mennyivel jobb a szoci rendszernél














# 3. rész

## A Mindenható keze

- az ösztöndíjjal újra Cambridge, de most már mind hivatalos ottani polgár
- megint egy elég nagy áttörés: a feminizmusról olvas (és most először találkozik vele *nem* negatív fényben)
    - és ezzel tágulnak a határai -- hogy akár nő létére is lehet bármi belőle, nem csak feleség és anya, mint ahogy az el van rendelve
- még innen is hazalátogat, csak hogy tanúja legyen, hogy Shawn hogyan bánik a feleségével
    - és sajnos nem tud "emancipált nőként" viselkedni, csak visszaesik a régi mintáiba

## Tragédia, majd bohózat

- John Stuart Mill szabadság-elméletéről ír diplomamunkát :)
- kényszeríti magát az egyre jobb "beilleszkedésre"
    - még Rómába is kirándul a csoporttársaival
- egy elejtett megjegyzésből a nővére rájön, hogy Shawn Tara-t is ugyanúgy bántalmazta, mint őt
    - erre Audrey úgy dönt, hogy szembesíti a szüleit vele (akik eddig kb. szándékosan nem vettek erről tudomást)
    - és ahhoz képest elég jól alakul a dolog, az anyja bevallja, hogy félrenézett, bocsánatot kér, először viselkedik igazi anyaként
- Tara megérti, hogy eddig sem az elegancia miatt érezte magát imposztornak Cambridge-ben, hanem mert a szülei viselkedése miatt úgy általánosságban szerethetetlennek és méltatlannak tartotta magát
    - de ez most végre változóban, és innentől már nyíltan tud beszélni a múltjáról is

## Az az asszony dolga!

- a háttérben összejövöget egy Drew nevű sráccal otthonról
- a Lenti Nagyija haldoklik, ezért újra hazalátogat
- hazaviszi bemutatni Drew-t
    - a robbanás óta is tart a családi vállalkozás virágzása
    - már rengeteg munkás, ház bővítések, rendelések, cég, stb.
- a Nagyi halála megint dührohamos kedvébe hozza az apját, de az anyja (életében talán először) szembeszáll vele

## A fizika varázslata

- Shawnnál egy hajszálon múlik, hogy nem borul ki teljesen
    - Audrey-ról visszahallotta, miket mond róla, és ha ezt Tara is vállalta volna, azzal könnyen kórházba (vagy temetőbe) kerülhetett volna

## A dolgok lényege

- beszél az apjával, annak a reményében, hogy majd az anyja is mellé áll
    - de itt megint gyengének bizonyul, és egyedül marad
        - az anyja korábbi "pálfordulása" valószínűleg csak annyi volt, hogy akkor Tara-t tekintette esősnek az apa helyett, és neki hódolt be -- ami viszont nem bizonyult tartósnak
    - az apja pedig hívja Shawn-t is
    - az itt konkrét életveszély -- az őrültek között egy rossz szó, és vége lehetett volna
    - Tara tagad mindent, visszavált régi kislányba (és valszeg ezért éli túl)
    - Shawn (mint utólag kiderült) csak azért tudott relatíve nyugodt maradni, mert előtte késsel lemészárolta a kutyájukat
        - és ezt a véres kést Tara kezébe nyomta a beszélgetés alatt
- itt még sikerül addig csillapítani a kedélyeket, amíg végül el nem tud menekülni

## A naptól nyugatra

- Shawn utólag persze átgondolja a vádakat, és hogy csak hazudott, amikor ott este tagadott
    - hívogatja, bérgyilkossal fenyegetőzik, a szülei pedig természetesen továbbra is az ő pártját fogják, hogy "nem gondolja komolyan"
- végül örülhetünk neki, hogy "csak" hivatalosan is megszakítja vele a kapcsolatot
    - és különben is, a szülők szerint Tara ezt is érdemli, mert hisztérikusan viselkedett, és a memóriája amúgy sem megbízható
    - ennek a tetejébe a kés az anyja szerint soha nem volt fenyegetésként szánva
        - sőt, hetekkel később már azt is kétségbe vonta, hogy volt-e kés...
        - ezt a szintű valóságtorzítást bármelyik droggyártó megirigyelné
- ez odáig fajul, hogy az apja lejárató kampányt indít
    - Audrey rögtön összecsuklik, és azt állítja, Tara vitte bele az egészbe
- egyszerűen annyira abszurd ez az egész, hogy Tara a saját épelméjűségében is kezd kételkedni
    - évekkel később persze lesz kézzelfogható bizonyíték is a naplóján felül, de itt teljes egzisztenciális válságba zuhan

## Szélmalomharc

- a szülei meglátogatják, most már a Harvardon (ahova szintén ösztöndíjat kapott)
    - megpróbálják "megtéríteni", ő pedig még mindig "hagyná", ha visszaállhatna a béke
    - > Mindössze annyit kellene tennem, hogy az emlékeimet felcserélem az övéikre, és visszakaphatnám a családomat.
    - > Amit apám ki akart űzni belőlem, az nem démon volt, hanem én magam.
- minden eddigi tanulása azt mutatta neki, hogy más igazságok is vannak az apjáéin felül, ezért nagy nehezen visszautasította az "áldást"
    - erre a szülei hirtelen a gonosz jelenlétét érezték, és nem maradhattak egy perccel sem tovább

## A megbocsátásért bármit

- erre viszont teljesen meggajdul
    - napi 18-20 órát TV-zik, nem tanul, rémálmai vannak, éjszakánként gyakran az utcán ébred alvajárás is sikoltozás közben
- egészen odáig jut, hogy Karácsonyra megint hazamegy "rendbe tenni a helyzetet"
    - és csak az zökkenti ki, hogy véletlenül meglátja az anyja egyik félbehagyott e-mail-jét, amiben épp őt szidják Shawn régi barátnőjével (akit ugye szintén bántalmazott, és aki ezt Tara-nak be is vallotta)
- végül fogja a naplóit, és végleg elmegy otthonról
    - utána is folytatódnak a pánikrohamok, amiért egy dühös levélben "legalább egy évre" megszakítja a kapcsolatot az otthoniakkal

## Gyászterápia

- Tyler kitart mellette, pedig nem is mert számítani rá, hogy valaki az ő pártját fogná
    - sokat beszélget velük, illetve VÉÉÉGRE pszichológushoz is jár
- így sikerül visszazökkennie a PhD vágányra, amit végül (szinte napra pontosan tíz évvel az otthonról kitörése után) meg is szerez

## A Hercegnő hívó szava

- úgy dönt, hogy túl sokáig hagyta, hogy az apja írja az ő történetét is
    - ezért a doktori után újra hazatér, hogy ne csak egy gyáva elmenekülése, hanem egy egyenes gerincű kilépője legyen
- és aki nem függ anyagilag az apjáéktól, azokkal érdekes módon sikerül is újra felvennie a kapcsolatot
    - > A családom középen kettészakadt: három, aki elment a hegyről; négy, aki maradt. A három doktorit szerzett, a másik négy még a középiskolát sem végezte el.

## A tanult lány

- befejezés: már évek óta nem beszélt a szüleivel, és az ő pártjukat fogókkal
    - a két doktor bátyjával (és az egyik otthon maradttal), illetve a család távolabbi tagjaival tartja a kapcsolatot
- számtalan módon tudja tudatosan igazolni, hogy miért volt helyes kizárnia az apját az életéből
    - > De az önigazolásnak sincs hatalma a bűntudat fölött.
- sokáig két én élt benne: az új, bimbózó értelmiségi, és a 16 éves lány, aki utoljára otthon lakott
    - és (szerintem túl sokáig) mindig visszaváltott abba a 16 éves lányba, amikor csak hazament
    - ez a véres késes estén tört végleg ketté, és azóta már az új énje döntéseinek következményei közt él
- az, hogy ez az átalakulás "megvilágosodás" vagy "árulás"-e, az csak nézőpont kérdése
    - Tara leginkább tapasztalatszerzésként tekint rá, ahogy tanult lánnyá vált