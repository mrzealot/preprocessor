---
layout: post
title: Stephen R. Covey - A kiemelkedően eredményes emberek 7 szokása - 2. rész
cover: covey2
tags: [szemléletmód, kapcsolatok, stratégia]
date: 2021-04-17 00:01
excerpt: >
    TODO
---

[Múlt héten]({% post_url 2021-04-10-stephen-r-covey-a-kiemelkedoen-eredmenyes-emberek-7-szokasa %}) ugye megbeszéltünk mindent Stephen R. Covey -- A kiemelkedően eredményes emberek 7 szokása című könyvéből, ami az egyéni győzelmekhez (azaz saját magunk gatyába rázásához) szükséges.
És a sorrend nem véletlen: egyéni győzelem nélkül nincs közös győzelem!
Amíg a személyes függetlenséget el nem érjük, addig legfeljebb a negatív kicsengésű függés lehet terítéken.

Viszont attól, hogy egyszer elérjük a függetlenséget, ne elégedjünk meg vele -- lépjünk inkább tovább a sokkal pozitívabb kicsengésű "egymásrautaltság" felé.
Ez az, amikor már egyedül is boldogulnánk, csak rájövünk, hogy nem érdemes.
Nézzük, mit tehetünk az ügy érdekében...

A tartalom a következőképp alakul:

- [Az érzelmi bankszámla](#bankszamla)
- Közös győzelmek
    <ol start="4">
    <li><a href="#nyernyer">Nyer/nyer gondolkozás</a></li>
    <li><a href="#ertsd">Értsd, hogy értsenek!</a></li>
    <li><a href="#szinergia">Használd ki a szinergiákat!</a></li>
    </ol>

<ol start="7">
<li><a href="#furesz">Élezd meg a fűrészt!</a></li>
</ol>

<br>





















## <a name="bankszamla"></a>Az érzelmi bankszámla

- érzelmi bankszámla hasonlat
    - emlékeztető, hogy a gyorstalpaló módszerek nem működnek, és hosszú távon csak akkor működhet bármi is, ha mi magunk adó szemléletűvé válunk
    - ha tele a bankszámla, akkor a kisebb súrlódások meg sem érződnek, és minden gördülékenyen megy majd
- betéti fajták
    - a másik megértése
        - ne a saját értékrendünket vetítsük rájuk
        - legyen annyira fontos az ő érdeklődési körük, mint amennyire ők fontosak nekünk
    - odafigyelés az apró dolgokra
    - betartott ígéretek
    - tisztázott elvárások
    - személyes feddhetetlenség
    - az őszinte bocsánatkérés képessége!
- a szeretet elsődleges szabálya, hogy ne kössük feltételekhez

<br>




























## <a name="nyernyer"></a>4. Nyer/nyer gondolkozás

- veszít/veszít
    - ellenségeskedés, akár a saját javunk árán is
    - "dögöljön meg a szomszéd tehene is" mentalitás, ami az első rész tudatossága után szerintem nem is érdemel több figyelmet
    - ilyet értelmes, jó szándékú ember nem csinál
- nyer/veszít vagy veszít/nyer
    - azt a nézetet erősíti, hogy az értékek nem bennünk, hanem rajtunk kívül vannak
    - hogy csak akkor lehetünk elég jók, ha *jobbak* vagyunk, mint a konkurencia
    - a legtöbbünknek ez az alapbeállítás (és a társadalom is eléggé ezt sulykolja)
    - fordítva is ugyanígy látjuk, csak még a versenybe sem megyünk bele -- inkább önként áldozzuk fel magunkat
        - egy kötélhúzásos hasonlattal élve: nem hogy csak nem húzzuk a kötelet, de még sétálunk is a másik irányába
    - a túlzott törtetés és a túlzott engedékenység végletei között könnyű ingázni, de lehet ezt máshogy is
- nyer
    - ilyenkor a másik fél nem számít -- nem is mindig *van* másik fél
    - a lényeg, hogy én nyerjek, mások gondjaival meg foglalkozzanak mások
- nyer/nyer
    - a bőség elve: itt végre nem a verseny a lényeg, hanem az együttműködés
    - hogy jut elég mindenkinek
    - sőt, hogy együtt többre megyünk, mint külön-külön tudtunk volna
    - persze továbbra is nyerni akarunk, de már úgy, hogy közben a másik is nyerjen!
- nyilván mindhez adható sarkított, mesterséges példa, amikben ezek a megfelelő hozzáállások, de a való életben (jó esetben) a nyer/nyer legyen a középpontban
    - pontosabban: nyer/nyer, különben nincs egyezség
    - ha nem sikerül a kompromisszum, akkor neheztelés mellett nincs értelme belefogni

- hozzávalók
    - az első 3 pont, hogy mi pontosan tudjuk a saját értékeinket
    - az empátia és a bátorság megfelelő egyensúlya -- mert így tudjuk majd figyelembe (és komolyan) venni a másik álláspontját, de mégis szükség esetén kiállni a magunké mellett
    - bőség-szemlélet, vagyis hogy jut mindenkinek!
        - az életre nem szabad zéró-összegű játékként tekintenünk
        - attól, hogy más jól jár, még mi is járhatunk jól... sőt, mindenki **jobban** jár, ha *mindenki* jól jár
        - > A nyilvános siker nem egyenlő a mások fölött aratott győzelemmel.

<br>





















## <a name="ertsd"></a>5. Értsd, hogy értsenek!

 (Először a másikat értsd meg, aztán értesd meg magad!)
- írni, olvasni, és beszélni is elég sokat tanulunk, de (meg)hallgatni közel sem annyit, mint kellene
- ezeket az alapokat már Dale Carnegie-nél is vettük -- egy szóval: empátia.
    - ne csak a saját sorunkat várjuk a beszédre, és ne csak a saját értékrendünk szerinti javaslatokkal próbáljuk megoldani a másik problémáját (vagy legalábbis amit a másik problémájából érzékelünk)
    - előbb értsük meg, de úgy rendesen
    - másrészt ha mi hagyjuk, hogy (a megértés során) a másik nézőpontja befolyásoljon minket, akkor utána sokkal valószínűbb, hogy majd mi is eredményesebben segíthetünk neki a mi nézőpontunkból -- talán mert a plusz tudásunkkal jobban az ő füléhez tudjuk igazítani, amit mondunk
        - ellenkező esetben pedig úgysem hallgatnak majd ránk -- ha nem bíznak a diagnózisunkban, akkor a kezelési javaslatunkban sem fognak
    - ez valamilyen szinten sebezhetőség -- ezért nagyon fontos az első három szabály, hogy a mi énünk már szilárd, elv-alapú legyen, és ne tudjanak kibillenteni, ha mi nem akarjuk
- öt szint
    1. figyelmen kívül hagyás
    2. tettetett figyelem
    3. szelektív figyelem
    4. teljes figyelem
    5. empatikus figyelem
- leggyakrabban az első négy valamelyikét használjuk -- de minden esetre az ötödiket biztos nem annyiszor, mint kellene
    - nem egyetérteni kell, "csak" megérteni
- itt is kicsit Maslow-i hierarchia: a megértésre mindenki sokkal jobban vágyik, mint arra, hogy neki kelljen új nézőpontokat megértenie
    - kb. mintha éhesek lennénk, de közben épp nem is kapunk levegőt. egyből szarnánk a kajára, garantálom.
    - viszont ha már egyszer újra adott az oxigén, onnantól újra probléma lehetne az éhség
    - hasonlóan: először értsük meg a másikat, és a megértettség igényének kielégülése után már talán jobban nyitott lesz a konkrét problémamegoldásra is
- empatikus hallgatási módszerek (a legbénábbtól a legjobbig, sorban)
    - tartalom ismétlés
    - tartalom újrafogalmazása saját szavainkkal
    - mögöttes érzések tükrözése
    - tartalom újrafogalmazása saját szavainkkal ÉS mögöttes érzések tükrözése
- a problémák, a körülmények, vagy mások viselkedése (habár az érdeklődési körünkben vannak) a befolyásolási körünkön **kívül** vannak.
    - az viszont, hogy először minél jobban megérteni próbáljuk a másikat, az mindig a befolyásolási körünk kellős közepén van
    - szóval tanuljuk meg félretenni a saját szemüvegünket (vagyis a saját látásmódunkat, a saját önéletrajzunkat, a saját paradigmáinkat), és próbáljuk a másik szemszögéből látni a világot
- mindez sok munkának hangozhat, de a befektetés kamatostul megtérül
    - egy csomó problémának egyszerűen alkalma sem lesz kialakulni és elmérgesedni odáig, ahol már tripla ennyi energiával sem lenne megoldható

<br>
























## <a name="szinergia"></a>6. Használd ki a szinergiákat!

> [A szinergia] az összes többi aranyszabály próbája és együttes megnyilvánulási formája.
- az egész több, mint a részek összege
    - kell hozzá a bátorság, mert a kreativitás "megfoghatatlansága" miatt előre pontosan nem tudhatjuk, hogy mi is vár majd a túloldalon -- de hiszünk benne, hogy több és jobb, mintha maradnánk a seggünkön.
- látszólag ellentét van a "már a kezdetektől lásd magad előtt a célt" felkiáltással, de ez könnyen feloldható
    - a szinergiát kihasználó helyzetekben az legyen a végcél, amit magunk előtt látunk, hogy az alapelvek alkalmazásával valami olyan szintű jót is ki fogunk tudni ebből az egészből, ami az elején még szinte elképzelhetetlen
- a kapcsolat bizalmi szintje egyenesen arányos a szinergia lehetőségével
    - ha alacsony, akkor hamar védekezésbe fordulunk
    - közepes szinten már kompromisszumkészek leszünk
    - magas szinten pedig elérhetjük, hogy az összeadott tudásunk valami még jobbat eredményezzen
        - mert ilyenkor nyílunk meg igazán
        - és mert ilyenkor tiszteljük annyira a másikat, hogy a nézeteltérések esetében megértésre, és nem vak meggyőzésre törekszünk
- a különbségeket értékelni kell -- lásd John Stuart Mill szólásszabadságos érvelése
    - ne arra vágyjunk, hogy a másik is pont úgy lássa a világot, mint mi
    - hanem inkább arra, hogy a kettőnk nézőpontjából összetehessünk egy harmadikat, ami mindkettőnk eredeti verziójánál hasznosabb
    - és különben is, ha valakinek pontosan ugyanaz a véleménye, mint nekünk, akkor mi értelme is lenne beszélni vele
        - csak olyat mondhat, amit már én is tudok, nem?
- a szinergiát már önmagunkon belül, a tipikusan jobb és bal agyféltekés működés összeegyeztetésével is megkezdhetjük
    - és ha belül már teljes az összhang, akkor kifelé is jobban tudunk majd az kölcsönösen előnyös kapcsolatokra törekedni

<br>





















## <a name="furesz"></a>7. Élezd meg a fűrészt!

- fakivágós tanmese
    - életlen fűrésszel vág, így már öt órája csinálja, még sincs vége
    - de amikor meg azt javasolják neki, hogy meg kéne élezni a fűrészt, arra "nyilván" nincs ideje, mert még ma ki kell vágnia a fát
    - tekintve, hogy egy élesebb fűrésszel már végzett volna, jogosan mondhatjuk, hogy **nem** megélezni nincs ideje!
- az első három szabály tehát lefektette, hogy magunknak hogyan legyünk urai
    - a második három pedig azt, hogy másokkal hogyan működhetünk együtt hatékonyabban
    - de mindez a sok energiabefektetés csak akkor lesz fenntartható, ha a hozzájuk kötődő "fogadalmainkat" rendszeres megújítjuk a mindennapokban
- Covey szerint a megújulás négy területe:
    - fizikai --> 1-es szabályhoz különösen jó
        - miket eszünk, mennyit pihenünk/lazítunk, hogyan mozgunk
        - állóképesség (aerob), erő (anaerob), rugalmasság (mobilitás, nyújtás, yoga)
        - több energia, ami mindenre kihat
        - fejben pedig a saját proaktivitásunk tudatát erősíti bennünk, mert a visszahúzó erők ellenére is "második negyedes" tevékenységet végzünk
        - a fűrészeshez hasonlóan: amilyen relatíve kis befektetés, és amekkora előnyt nyújt cserébe, inkább azt nem engedhetjük meg, hogy ne csináljuk
    - lelki --> 2-es szabályhoz különösen jó
        - vallási/spirituális szövegek böngészése, szépirodalmi (nem ismeretterjesztő!) olvasás, a természet közelség, kinek mi
        - a lényeg, hogy újra és újra kapcsolatba kerüljünk a belső értékeinkkel, és mindegy felfrissítsük őket
        > Ha kapcsolatba kerülünk a meghatározó középpontunkkal, akkor ez a kapcsolat védőernyőt tart minden más fölé is.
        - ide kapcsolódik persze a személyes küldetési nyilatkozatunk is!
    - szellemi --> 3-as szabályhoz különösen jó
        - az oktatási rendszerről (és annak hiányosságairól) alkotott véleményemet szerintem eddig sem rejtettem véka alá
        - de az talán még ennél is szomorúbb, hogy az a relatíve kis mennyiségű igazi oktatás után magunktól ezt a vonalat már nagyon kevesen folytatják
        - ezzel egy csomó képességük kiaknázatlanul marad, szemléletmódjuk megkövül
        - ellenben ha minél több szemléletmóddal ismerkedünk, akkor annál szélesebb (és általánosabb) világképre tehetünk szert
        > Aki nem olvas, semmivel sincs jobb helyzetben annál, mint aki nem is tud olvasni.
        - a másik elhanyagolt gyakorlat pedig az írás, amivel nem csak a kifejezőképességünket, hanem a tudatosságunkat és tisztánlátásunkat is fejleszthetjük
        - vizualizáció?
    - társas/érzelmi
        - gyakoroljuk a 4-5-6-os szabályokat a mindennapi érintkezéseink során, és meglesz a gyümölcse
        - mások szolgálata, lásd Brooks
        > Érdemeld ki felebarátod szeretetét. -- Dr. Selye János
- fontos, hogy ezekben is az egyensúlyra törekedjünk
    - lelki értékek nélkül pénzt hajhászni például ugyanannyira hülyeség, mint tisztán lelki jó szándékból egy anyagilag fenntarthatatlan vállalkozásba kezdeni
- re: anyagi biztonság:
    > Anyagi biztonságod alapja nem az állásod, hanem a termelőképességed. [...] Nem az a lényeg, mekkora vagyonod van, hanem az a a képességed, amellyel vagyont tudsz magadnak teremteni.
- tanulj --> vállalj --> cselekedj felfelé ívelő spirál

<br>




















## Összefoglalás

- legyünk az átalakulás emberei
    - kb. hidak a múlt és egy jobb jövő között
    - nem csak öntudatlanul továbbadjunk a tanult forgatókönyveinket, hanem képesek vagyunk hátralépni, megvizsgálni őket, és lecserélni azokat, amik cserére szorulnak