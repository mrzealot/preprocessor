---
layout: post
title: John Gottman - A jól működő házasság 7 alapelve
pages: 271
date: 2020-10-31 00:01
excerpt: >
    TODO
---

Habár Gary Chapman [szeretetnyelvei]({% post_url 2020-04-24-gary-chapman-az-5-szeretetnyelv %}) önmagukban is sokat segítenek, a konfliktusok kezelésére nem igazán térnek ki.
Ezért párjukként igyekeztem egy kicsit általánosabb kapcsolati útmutatót keresni a hétre.
Erre a célra pedig [John Gottman -- A jól működő házasság 7 alapelve](https://www.goodreads.com/book/show/849380.The_Seven_Principles_for_Making_Marriage_Work){:target="_blank"} című könyve tűnt a logikus választásnak -- ami legalább olyan népszerű és megbecsült, mint amennyire egyes alternatívái komolytalanok.

Az egyik legfontosabb tényező (legalábbis számomra), hogy itt sokszor objektív, fiziológiai adatokra támaszkodunk a tanulságok leszűréséhez.
Nem csak kérdőíveket töltetünk ki az emberekkel, mert ott igen komoly torzítások is jelentkezhetnek.
Gondoljunk csak bele, hogy a háztartáson belüli erőszak ellenére is milyen sok bántalmazott nő vallja magát boldognak az ilyen teszteken -- mert hát ugye merné nem azt tenni szegény...

De nem, Gottman az objektivitás jegyében über-Big Brother jellegű megfigyelésekre épít, ahol a párok a lehető "legtermészetesebben" viselkednek.
Közben viszont monitorozzák a szívüket, kamerával veszik az arcukat, mikrofonnal a hangokat, előtte/utána vérvétellel a hormonokat -- amit csak el tudunk képzelni.
És talán meglepő, de ilyen nyers, gépiesnek tűnő adatokból voltak képesek 90% pontossággal megbecsülni, hogy kik fognak elválni bizonyos időn belül, és kik nem!
Persze mindez nem partitrükknek való, hanem hogy megértsük, milyen elvek alapján működhetnének a kapcsolataink.
Az itt tárgyalt 7 alapelv pedig pontosan ezt fogja nyújtani.

Lehet, hogy jó ideig meglesz velük a "házi feladat", de megéri befektetni az energiát -- statisztikailag akár 4-8 évvel is tovább élhet az, aki boldog házasságban él!
Ez nyilván lehet a kevesebb stressz és az abból fakadó fizikai tünetek csökkenése miatt, de emellett a "mindketten vigyáznak a másikra" effekt sem elhanyagolható.
Sőt, kutatások kimutatták, hogy még konkrétan az immunrendszerünk is erősebb, ha boldog kapcsolatban élünk.
Ehhez viszont az akadémiai tudás helyett inkább az érzelmi intelligenciánkat kell tornáztatni.

A tartalom a következőképp alakul:

- [Hogyan jelezhető előre a válás?](#válás)
- [Mitől működik egy kapcsolat?](#kapcsolat)
- **A 7 alapelv:**
    1. [Ismerjük a másikat!](#1)
    2. [Fejezzük ki a szeretetünket!](#2)
    3. [Forduljunk egymás felé!](#3)
    4. [Hagyjuk, hogy a másik befolyásoljon!](#4)
    5. [Oldjuk meg a megoldható problémáinkat!](#5)
    6. [Kezeljük a megoldhatatlan problémáinkat!](#6)
    7. [Adjunk közösen értelmet az életünknek!](#7)

<br>



















## <a name="válás"></a>Hogyan jelezhető előre a válás?

Mivel mi jól akarjuk csinálni, ezért érdemes a leggyakoribb buktatókkal kezdeni.
Nézzük hát, hogy Gottmanék milyen jeleket találtak kiemelten beszédesnek:

- Ha durván/élesen/negatívan **kezdődik** a vita.
Azokat a vitákat is gyorsan inkább felfüggeszteni kellene, amik hosszas fokozódás után kalandoznak negatív(abb) területekre -- de ami eleve ott indít, abból semmi jó nem fog kisülni!

- Ha gyakori a **"4 lovas"** a hétköznapokban: a kritizálás, a megvetés, a mentegetőzés és az elzárkózás.

    1. **Kritizálás**: Persze soha nem leszünk teljesen elégedettek a párunkkal, de fontos, hogy a panaszainkat tényleg panaszként, és ne kritikaként fogalmazzuk meg!
    Nem általános, személyiségjegyekre utaló, sértő megjegyzésekkel kell támadnunk, hanem a saját érzéseinkkel, konkrétumokkal és megoldási javaslatokkal.

    2. **Megvetés**: Ha felsőbbrendűnek gondoljuk magunkat a másiknál, mert *természetesen* nekünk van igazunk, akkor könnyen fogalmazhatunk tiszteletlenül és lenézően.
    Ahol pedig rendszeres a szemforgatás, a cinizmus és a csúfolódás, ott változás nem sok várható.

    3. **Mentegetőzés**: A lenézéssel szemben gyakran előjön a mentegetőzés, a kifogások keresése, a hárítás.
    De ez sajnos meggátolja, hogy őszintén szembenézzünk a problémával -- és a tetejébe sokszor csak tovább erősíti a másik oldal támadását.

    4. **Elzárkózás**: Egy idő után az egyik fél könnyen beleunhat a folyamatos nyaggatásba, és egyszerűen elfordul.
    Ettől persze a problémák nem tűnnek el, csak ő onnantól már nem is *próbálja* megoldani őket...

- Ha nem tudjuk kezelni az **"áradást"** -- vagyis amikor az ingerek egyszerűen túlterhelnek, és inkább ki akarnánk szállni.
Nyilván ez erősen összefügg a negyedik lovassal, de az első háromból is ide köthető az "olyat mondunk, amit utána megbánunk".
Sokan "üss vagy fuss" jellegű stressznek élik meg ezeket a vitákat, amiből a kritizálás/megvetés/mentegetőzés az ütés, az elzárkózás pedig a futás.
És ez látszik a testbeszédükön, a vérnyomásukon, a pulzusukon, stb.

- Ha a **"javítási kísérletek"** csak ritkán sikerülnek.
Ezek olyan békülési vagy feszültségcsökkentő próbálkozások, amik még a kiborulás előtt megállítják a beszélgetés negatív ívét.
Vagy legalábbis megpróbálják visszacsinálni a négy lovas által addig okozott károkat.
Mindenhol termelődik "házassági szemét", de csótányok csak akkor lesznek, ha ezt hagyjuk felgyülemleni -- a javítási kísérletek mondhatni kiviszik a szemetet...

- Ha már a **múltat** is felülírja az ember, és negatív fényben tünteti fel a régen még pozitívként megélt emlékeit.
Ha ez megkövül (vagyis a jelen, a múlt, és következésképpen a jövő is csupa negativitás), akkor előbb-utóbb nem csak a vitában, hanem úgy általában is egyre jobban elfordul majd az ember a másiktól.

A vég jelei, amikor mi magunk is súlyosnak véljük a saját kapcsolati problémáinkat, de ennek ellenére sem beszélünk róluk.
Amikor külön életet élünk, és egymás mellett is magányosak tudunk lenni.
De nem kell, hogy idáig fajuljon a helyzet!

<br>





















## <a name="kapcsolat"></a>Mitől működik egy kapcsolat?

Mindennek az alapja egy mély barátság.
Magától értetődőnek hangozhat, de azért mégsem árt egy kicsit kihangsúlyozni: egy párkapcsolat résztvevői jó esetben barátok is!
Ezért első sorban ezt szeretnénk majd erősíteni (illetve erre szeretnénk majd építeni) a 7 alapelv segítségével.

Az általános kapcsolati klíma nyilván összefügg a 4 lovas hiányával, de ezen felül a párok fő titkos fegyvere a békülés!
Az összeveszés elkerülhetetlen, de megfelelő kezelési stratégiák mellett nem muszáj maradandó károkat okoznia.

Illetve amire már most jó felkészülni, az a kompromisszumkészség!
El kell fogadnunk, hogy a legtöbb párkapcsolati ellentétnek nincs megoldása.
Vagyis hát végül is van, ha azt is idevesszük, hogy "el kell fogadni a másikat"...
A lényeg, hogy a jól működő esetek nem a feloldhatatlan ellentétek *hiányában*, hanem azok **ellenére** működnek jól!

Az erős barátságon alapuló, könnyen békülő, kompromisszumokra nyitott kapcsolatok egy általánosan pozitív érzelmi töltethez (PSO -- **P**ositive **S**entiment **O**verride) vezetnek, amivel az apróbb kilengések egyszerűen átvészelhetők.
Kb. mint az inzulinérzékenységnél tárgyalt [termosztátos hasonlat]({% post_url 2020-10-17-jason-fung-az-elhizas-kulcsa %}#2), csak itt a testünk alapsúlya helyett a kapcsolatunk alaphangulatára vonatkozik.
Nézzük tehát, milyen lépések vezetnek ide...

<br>


















## <a name="1"></a>**1** -- Ismerjük a másikat!

Könnyű annyira mélyen elveszni a saját világunkban, hogy emiatt a párunk világát már csak felületesen *sem* ismerjük.
Példának egy orvost hoz fel a könyv, ami még a kutyájuk nevét sem tudta otthon -- ami talán sarkalatos, de szemléltetésre tökéletes.
Hiszen képzelhetjük, hogy milyen minőségű barátságot takar ez a háttérben a feleségével.

A barátság egyik előfeltétele, hogy tudatosan fel kell szabadítanunk egy nagy valag kognitív helyet a kapcsolatunkhoz tartozó információknak.
Igenis "képben kell lenni", ez a minimum.
Ha ez nincs meg elég mélyen, akkor a könyv javasol jó pár gyakorlatot, amikkel megismerhetjük a párunkat (és akár menet közben magunkat is).
Én minden esetre nem szaporítom a szót, értjük.

<br>















## <a name="2"></a>**2** -- Fejezzük ki a szeretetünket!

Amíg van *némi* szeretet és csodálat a háttérben (akár a nagy-nagy adag negativitás alatt!), addig minden menthető.
Erre a legjobb teszt a válás előrejelzésnél vett "múlt beszennyeződés" -- olyankor már nagy a baj.
Durva hasonlattal élve: ilyenkor "a jelen rákja már áttéteket képzett a múlt felé is".

De ha a sok jelenlegi nehézség mellett a múltra még mindig pozitívan emlékszünk vissza, akkor van remény!
Legkönnyebben úgy fejleszthető, ha tudatosan figyelünk a másik hétköznapi tetteire, és aktívan észrevesszük bennük azt, amiért felnézhetünk rá vagy megbecsülhetjük.
Gondoljunk ezekre akkor is, amikor külön vagyunk; esősítsük a pozitívumokat, és közben gyengítsük a negatívumokat!
Ez egyből más megvilágításba helyez majd egy csomó dolgot.

Ha pedig már kellően érezzük ezt a szeretetet, mutassuk is ki!
Itt jöhetnek képbe a Chapman-féle [szeretetnyelvek]({% post_url 2020-04-24-gary-chapman-az-5-szeretetnyelv %})...

<br>














## <a name="3"></a>**3** -- Forduljunk egymás *felé*!

- amikor a másik felénk fordul, olyankor választhatunk, hogy mi is felé fordulunk, vagy a másik irányba
    - segítségkérések, figyelemfelhívások, kapcsolódási "indítványok"
    - mondjuk vesszük-e a fáradságot, hogy válaszoljunk egy üzenetre, segítünk-e, ha kéri, figyelünk-e, ha beszél hozzánk, érdeklődünk-e iránta, stb.
    - jó kapcsolatoknál a másik fél 80% körül partner volt az ilyesmivel, rosszaknál csak 30% körül
- az első lépés egyáltalán tudatába kerülni, hogy ezek az apróságok mennyit számítanak hosszú távon!
    - onnantól pedig pozitív feedback loop -- "angyali kör" (az ördögi mintájára?)
- két akadályozó tényező:
    1. nem ismerjük fel a másik segélyhívását, mert túl sok negativitásba van csomagolva
    2. az egyéb figyelemelterelések miatt pont a fontos dolgokra nem marad
- a legtöbb pár figyelmetlenség vagy elvakultság miatt nem reagál a másik felhívásaira, nem rosszindulatból
- figyeljük meg, hogy a másik hogyan fordul felénk, és amiatt talán majd mi is jobban tudunk felé fordulni
- beszéljünk naponta a kapcsolaton kívüli dolgainkról, ami az 1-es szerelmi térkép mellett szintén felé fordulás is
    - ha nehezen viseljük a másik "nyafogását" és negativitását akkor is, ha az nem ránk irányul, az baj -- ez is egy elfordulási forma!
        - meg kell tanulnunk szomorúság/sírás/harag/félelem/stressz közben is meghallgatni a másikat
    - a boldog kapcsolatokban a túlnyomó többség az az elv alapján működik, hogy ha a másiknak fáj valami, akkor minden más várhat, és ő ott van neki

<br>





















## <a name="4"></a>**4** -- Hagyjuk, hogy a másik befolyásoljon!

- nem **csak** a férfiakra vonatkozik, de azért főleg
    - a nők még a szarabb kapcsolatokban is azért hagyják, hogy a férfi befolyásolja a döntéseiket
    - de fordítva nem igazán jellemző, csak a jobb kapcsolatokban
    - saját anekdota: HS pakk vásárlásnál hogy "leosztottak", hogy hány éves vagyok, meg hogy "anyuci nem engedi" a költséget
        - nem valószínű, hogy a várt reakciót váltotta ki... ahelyett, hogy szégyelltem volna magam, inkább őt sajnáltam, hogy ilyen primitíven áll a kapcsolatokhoz
- a másik "bunkósága" is sokszor abból fakadhat, ha az a norma, hogy nem hallgatjuk meg
    - idővel kialakul, hogy csak egy "cirkusz" mellett juthat talán szóhoz
    - ilyen esetekben igyekezzünk csillapítani a kedélyeket, de legrosszabb esetben is csak "tartsuk a szintet" -- véletlen se tegyünk még a tűzre
- a férjek nagyja sokat tanulhatna a feleségektől érzelmi téren
    - főleg, ha ez nem lenne annyira társadalmilag lenézett és elnyomott a férfiaknál
    - még az erre nyitott férfiaknál is tovább tart -- talán mert először el kell jutni egy olyan érettségi szintre, ahol már nem hat meg, ha jobbról-balról papucsnak vagy buzinak csúfolnak
    - a lányok gyerekkori játékai is sokkal jobban a későbbi házas életre készítenek, míg a fiúké a versenyre és a problémamegoldásra
        - ilyen előny mellett nem is csoda, hogy nem egy szinten van az átlagunk
- senki nem mondja, hogy akkor fordítva legyen a behódolás, de legalább a kompromisszumok felé törekedjünk, de álljunk ki minden áron a saját oldalunk mellett
- a cél tehát, hogy érzelmileg intelligens párjai legyünk a másiknak
    - direkt nem azt mondom, hogy "érzelmileg intelligens férjei legyünk a feleségeinknek", de azért lássuk be fiúk, az a gyakoribb
    - lehet hőbörögni, hogy ez régen nem így volt, meg hogy jogok és illem és hagyományos értékek... vagy lehet "osztozni a hatalmon" és emberszámba venni a másikat (egyenrangú társként)
    - aztán pedig majd lehet meglepődni, hogy az milyen váratlan pozitívumokhoz vezet majd

<br>






















## <a name="5"></a>**5** -- Oldjuk meg a megoldható problémáinkat!



Kétféle házassági konfliktus

- a házassági problémákat (legyen ez bármilyen széles kör is) érdemes a következő két kategóriába sorolni: vagy megoldhatóak, vagy folytonosak/örökzöldek
    - talán furcsán hangozhat, de a megoldhatatlanból van a több, és ez nem kell, hogy baj legyen
    - csak az nem mindegy, hogy hogy állunk hozzájuk
    - ha ugyanazok a beszélgetések mennek évek óta, egyre begyöpösödöttebb álláspontokkal, egyre humortalanabbul, az nem túl jó... de lesz kiút!
- a megoldhatók nyilván egyszerűbbek, de attól ezek is elfertőződhetnek, ha nem oldjuk meg őket
    - ez lesz majd a következő fejezet
- a megkülönböztetés leginkább arra épül, hogy mennyire nyúlik vissza az alapokig
    - és ezáltal az is jó előrejelző, hogy mennyire tud bántó lenni -- milyen mélyen sebez
    - a szituációs dolgok általában megoldhatóak -- valami félresiklik, ütemezési gondok, stb.
    - amikor már a másik alapvető személyisége, vagy nagy témák mint bizalom/biztonság/önzés...
        - amikor a másik a "gonosz" vagy "ellenség" szerepében van feltüntetve...
        - amikor idővel szinte csak egyre rosszabb lesz (de javulni legalábbis biztos nem javul)
        - amikor a kompromisszum lehetetlennek tűnik
        - az valószínűleg egy visszatérő dolog lesz
- mindenki csomaggal érkezik! az nem választás, hogy lesz-e visszatérő probléma... csak az választás, hogy **mi** lesz adott esetben a visszatérő probléma

- általános problémamegoldási dolgok:
    - a negatív érzelmek fontosak, mert sokat tanulhatunk belőlük -- ha van gyomrunk figyelni rájuk
    - senkinek nincs "igaza"
    - az elfogadás mindennek az alapja
        - vagyis jobb lenne, ha változnál, de ilyennek is elfogadlak, amilyen vagy
        - ha támadás van, arra csak további begyöpösödés lesz a válasz
        - tudja, hogy a bibircsókokkal együtt is szeretjük! :)
    - koncentráljunk a másik jó tulajdonságaira, hogy könnyebben átbillenjünk a negatívumokon is


> (1) make sure your start-up is soft rather than harsh, (2) learn the effective use of repair attempts, (3) monitor your physiology during tense discussions for warning signs of flooding, (4) learn how to compromise, and (5) become more tolerant of each other’s imperfections.

1. Soften your start-up
    - vállaljuk (legalább részben) a felelősséget
    - mondjuk el, mit érzünk a **konkrét** szituációval kapcsolatban
    - mondjuk el, mit szeretnénk (ne azt, hogy mit *nem* szeretnénk!)
    - ha nem megy nyugodtan, akkor inkább halasszuk, amíg megnyugszunk egy kicsit
        - de ne várjunk/halasszunk vég nélkül, mert abból meg robbanás lesz a végén
2. Learn to make and receive repair attempts
    - nem az számít, hogy milyen ügyesek/profik ezek a lassítási próbálkozások, hanem hogy átmennek-e
    - ne hagyjuk, hogy a hangsúly miatt ne vegyük észre az alatta lévő üzenetet
    - akár használjunk előre egyeztetett "jelszavakat", hogy biztos átmenjen, hogy itt most lassítani szeretnénk vagy békülni próbálunk
        - sőt, akár mondjuk bele a másik képébe, hogy "BÉKÜLÉS" :D vagy "patakopogás", mert jönnek a lovasok...
3. Soothe yourself and each other
    - magyarán mondva: igyekezzünk nem hagyni, hogy elöntse az agyunkat a fos
    - ilyenkor annyi a lényeg, hogy hagyjuk abba, **azonnal**
    - ne gondoljuk, hogy "majd szünetet tartunk, amint ezt az érvemet kifejtettem", mert abból nem lesz szünet
    - tudatosan kerüljük a "jogosnak vélt felháborodást" és az "ártatlan áldozat" szerepkört
    - gondoljunk arra, hogy egy csapatban vagyunk, nem egymás ellen!
    - nyugtathatjuk magunkat is, de akár a párunkat is aktívan (csak a témával kell szünetet tartani, nem feltétlen egymással!)
4. Compromise
    - ha már tudjuk, hogy el kell fogadni a másik befolyását, akkor onnantól nem akarhatjuk, hogy csak nekünk legyen igazunk
    - kinek a kompromisszum "szitokszó", az nagy hátrányból indul, mert anélkül semmi nem fog menni
5. Process any grievances so that they don’t linger
    - a régi sérelmeket is el kell temetni, különben erősen tudnak hatni a jelenre
    - érdemes őket felhozni, utólagosan átbeszélni, és "tisztába tenni"

- egy szóban összefoglalva mondhatnánk azt is, hogy "legyünk udvariasak a párunkkal" :D
    - próbáljuk vele úgy bánni, mint ahogy egy vendéggel bánnánk

<!-- ## 10 -- Gyakori megoldható problémák -->

- internet-hajtotta figyelemelterelések -- legyen használati etikett
- stresszkezelés, hogy a házasság egy kikötő legyen, ne csak egy másik vihar -- legyen én idő vagy valamilyen "leeresztési" rituálé, hogy ne a másik kapja a nagyját
- rokonság -- egyszerű: a párunk mellé kell állni mindenki mással szemben. pont.
- pénz -- csapatként, kompromisszumokat kötve, költségvetést írva... de ilyesmiről máshol már úgyis részletesebben beszéltünk
- házimunka -- mindenkinek ki kell vennie a részét (és igen, ez legtöbbször azt jelenti, hogy a férfiaknak többet kell)
- szülőség -- el kell fogadni, hogy a régi életnek vége, és nem azt visszasírni, hanem az újba lelkesen belemenni
- szex -- ha prioritás, akkor tegyük prioritássá, és tanuljunk meg tisztán és érthetően beszélni róla
    - és ne definiáljuk olyan szigorúan, hogy **mi** is számít szexnek
    - "Every Positive Thing You Do in Your Relationship Is Foreplay."

<br>






















## <a name="6"></a>**6** -- Kezeljük a megoldhatatlan problémáinkat!

- az ilyen "holtpontokat" általában valami mélyre elásott (akár magunk elől is titokban tartott) álom/vágy váltja ki
- ezeket vissza kell keresni, mert az nem lesz produktív, ha hetvenedszerre is valami kis tüneti dolgon veszünk össze a párunkkal az igazi ok helyett
    - és persze, benne van a nevében, hogy "megoldhatatlan", mert ettől csak napvilágra kerül -- nem fog hirtelen megváltozni a véleményünk
- viszont: a másik álmait több szinten is támogathatjuk
    1. megértjük, elfogadjuk, és legalább érdeklődünk iránta
    2. segítjük vagy lehetővé tesszük
    3. részt is veszünk benne
- nyilván a 2-3 nem fog mindig menni (ezért megoldhatatlan), de attól ez nem jelenti, hogy legalább az 1-es szintre eljutni nem jelentene nagyon sokat!
    - ekkor talán már nem fenyegetésnek élnénk meg a másik miénkkel ellentétes álmait, hanem csak szimplán egy olyan ember álmainak, akit szeretünk
    - így könnyebb lesz kompromisszumot találni, mert akarjuk is majd, hogy ne a másik kárára nyerjünk
- és megint a kompromisszum a kulcsszó -- így válik egy megoldhatatlan probléma "kezelhetővé"
    - kb. mint egy allergia, vagy egy fájós térd... soha nem fog eltűnni, de megtanulhatunk úgy élni, hogy még vele együtt is boldogok lehessünk
- vagyis habár maga a probléma nem oldható meg, a kapcsolatunkra gyakorolt hatása minimalizálható -- és igazából ez a lényeg

<br>





















## <a name="7"></a>**7** -- Adjunk közösen értelmet az életünknek!

- ha már jól elvagyunk a hétköznapokban, de azért "hiányzik valami", akkor némi "élet értelme" jellegű, *spirituális* dimenziót is csempészhetünk a kapcsolatunkba
    - igazából létrehozhatunk egy kis belső világot, ami csak a miénk
    - és attól, hogy itt csak ketten leszünk, még nem lesz semmivel kevésbé érvényes "kultúra", mint a nemzeteké
    - lehet saját nyelvezetünk, szimbólumrendszerünk, szokásaink, rituáléink, mítoszaink (lásd Campbell), stb.
    - nagyon nem mindegy ugyanis, hogy mit mesélünk magunkról magunknak :)
        - lásd. Harry Potter, aki legfőképp azért nem lett Mardekáros, mert nem akart az lenni
- négy alappillér
    1. kapcsolódási rituálék
        - közös vacsora és beszélgetés, vagy egy bizonyos Karácsonyi ünneplési mód, vagy évente ismételt "nászút"... ahogy tetszik
        - a lényeg, hogy *szándékos*, tervezett, és jelentőségteljes
        - mindkét fél tudja, hogy mi ez, miért van, és hogy mennyire fontos
    2. egymás szerepkörének támogatása
        - legyünk nyitottak azzal kapcsolatban, hogy melyikünk milyen szerepet tölt be, milyet *szeretne* betölteni, és hogy a másik ehhez hogy áll hozzá
        - ha azt csináljuk, amit hiszünk, hogy csinálnunk kellene, akkor minden olajozottan fog menni
    3. közös célok
        - ehhez persze kell, hogy egyáltalán mi magunk tisztában legyünk a saját céljainkkal
        - viszont ha tisztában vagyunk, akkor ez fölé már az is sokat ad, ha csak megosztjuk őket a másikkal
        - ha pedig még valami közös is kiesik a dologból, az a közös jelentés lottó ötöse
    4. közös értékek és szimbólumok
        - különleges jelentéssel felruházott konkrét tárgyak, vagy akár absztrakt családi hagyományok
        - a lényeg a mögöttes jelentés, és hogy ezen osztozunk a párunkkal

<br>


















## Összefoglalás

- Minden utazás a hitetlenség felfüggesztésével kezdődik...
- "[Every journey] begins by suspending disbelief, taking one small step, and then seeing where you are and taking the next step."

- köznépi "bölcsesség", hogy nem szabad túl nagy elvárásokat támasztanunk a másikkal szemben, és akkor elkerülhetjük a csalódásokat is
    - de kutatások ennek pont az ellenkezőjét mutatták ki
    - akik elvárták, hogy a kapcsolatuk egy magas szintet ugorjon meg, azok hosszú távon sokkal boldogabbak voltak
        - lehet, hogy nem minden jött össze pont úgy, ahogy elképzelték, de legalább dolgoztak rajta, és nem gyülemlett fel sok minden a szőnyeg alatt...
- egy másik átfogó tanács: koncentráljunk arra, amink van, ne arra, amink nincs
- ha magunkban is csak a rosszat látjuk, akkor valószínűleg a másikban is inkább azt fogjuk
    - ilyen esetben először magunkon dolgozzunk, és utána a kapcsolatunk is varázslatos módon javulni fog
- legyünk képesek megbocsátani magunknak (és persze a párunknak is)



- mind a 7 elvhez kérdőívek és tesztek, amit együtt kitölthetünk a párunkkal
    - a könyv elolvasása és az alapok megismerése már magában nagyon hasznos (a statisztikák és visszajelzések alapján is), de a gyakorlatokkal együtt még hatásosabb lesz 
- átfogó, hogy igyekezzünk a másik üzenetére figyelni, ne a hangnemére
    - ha az alapokat rendbe tesszük, akkor a hangnem is ki fog simulni mellé :)