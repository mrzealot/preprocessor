---
layout: post
title: Évértékelés 2022
permalink: /2022
cover: "2022"
tags: [évértékelés]
date: 2022-12-29 00:01
excerpt: >
    TODO
---



intro



prep
    - reread
    - main lessons this year
        - how much Machiavellian machinations there are in the world (Mesquita)
        - how daring to dream is the bedrock for progress (Bregman + Kleon?)
        - how over-pleasure and getting complacent is much more dangerous than oppression (Huxley + Manson)
        - how societal norms influence family dynamics (Nagoski + Blackstone)
        - how breathing is much more important than I would have thought (Nestor)
    - stats
        - compared to last year's, probably

personal
    - mental
        - approach from "below"
        - system failure, and what it can teach me
    - physical
        - backslide
    - social
        - visible progress

future
    - rollover, mostly
        - ritualization, zettelkasten, youtube
        - renovation, round 2














Nem szeretnék túlzottan ráfeküdni az "Ez az év hova lett?!" jellegű klisékre, de... Ez az év hova lett?!
Érzetre nagyon korai még a szilveszter, és éves adagnak kevés a haladás.
Szerencsére -- a kényszeres jegyzetelésemnek és magának a blognak hála -- írásos bizonyítékkal is rendelkezem, hogy azért mégsem csak a seggem vakartam 2021-ben...

Az egyik kedvenc vezetés/menedzsment idézetem szerint "Csak azt a folyamatot irányíthatjuk, amit mérünk."
Ezért is annyira hasznos az ilyen évenkénti számvetés -- kellően magas szintről nézve ez segíthet mérni az életem haladását, mind irány, mind pedig sebesség szemszögből.
És így talán esélyem lehet kiigazítani az eltévelyedéseket, vagy épp megerősíteni a helyes döntéseket.
Tekintsük hát át, hogy **1)** mi történt idén a Preprocessor háza táján; hogy **2)** hogy hatott ez szerény jómagamra, és hogy **3)** ezek fényében hova tovább.

<br>














## Preprocessor

Blog vonalon leginkább azzal töltöttem a decembert, hogy újraolvastam minden idei írásomat.
Ezekből nyilván visszaköszöntek a [tavalyi]({% post_url 2020-12-26-2020 %}), és azóta szerencsére már egyre jobban megszívlelt tanulságok, de azért akadtak új (vagy legalábbis csak most leeső) leckék is:

- **A jelen fontossága.**
Egyre gyakrabban pofán csap, hogy mennyire tudatosan és erőszakosan kell(ene) visszarángatni magam a most-ba, mert csak ott lehetek aktív -- és mellesleg csak ott lehetek boldog.
A legjobban talán az [Greg McKeown]({% post_url 2021-11-06-greg-mckeown-esszencializmus %}) mondanivalójának tolmácsolása közben sikerült ezt megfogalmazni:

    > Ne hagyjuk, hogy eltereljen a múlt (*hol hibáztunk?; mit lehetett volna jobban?*), vagy a jövő (*mi lesz két hét múlva?; mi lesz, ha ez nem sikerül?*).
    >
    > Persze, hogy lehet tanulni a múltból -- de csak úgy, ha a jelenben azt tesszük, ami a múlt tanulságai alapján indokolt.
    >
    > És persze, hogy lehet befolyásolni a jövőt -- de csak a jelenben tehetünk érte bármit is.
    >
    > Ha túlzottan hagyjuk, hogy a múlt és a jövő eltereljék a figyelmünket, akkor azzal pont a jelen megélését (és ezzel a múltból tanulást vagy a jövő befolyásolását) adjuk fel.

- **Az unalom-tűrés szerepe.**
Szintén ütős gondolat, miszerint a kemény, macsó, akaraterős, "megcsinálom!" pillanatok mellett az is fontos (sőt, talán még fontosabb), hogy az unalommal hogy birkózik meg az ember.
Amikor az újdonság varázsa **már** nincs meg, a látványos eredmények pedig **még** nincsenek meg, és "középen" csak úgy csinálni kellene...
Mert sajnos ez az egyik legnagyobb vízválasztó a jó szándék és a tényleges eredmény között.
Kb. itt érzem most magam a bloggal -- és ezért is nagyon biztató hír, hogy én azért továbbra is lelkiismeretesen csinálom.

- **A világi ceremóniák hiánya.**
Sokat gondolkoztam rajta, hogy David Foster Wallace [avatási beszéde]({% post_url 2021-06-05-david-foster-wallace-ez-a-viz %}) (és az avatási beszédek műfaja, úgy általánosságban) miért hagyott bennem olyan mély nyomot.
A legjobb elméletem pedig nem más, mint a ceremónikus jelleg -- a irónia- és fintorgásmentes, komolyan vett "prédikáció".
Mert oké, ezek tényleg tömény életbölcsesség bonbonok, amiket a tetejébe olyan tehetséges emberektől kapunk, akik képesek is elég élénken és hatásosan megfogalmazni őket.
De egy befogadóképes légkör nélkül még ezek sem működhetnének.

    Súlyos hibának (és elszalasztott lehetőségnek) gondolom, hogy napjainkban ez a ceremónikus légkör szinte kizárólag a vallásosak privilégiuma.
    Ateista (sőt, a szervezett vallás egyes aspektusait tekintve talán inkább anti-teista) lévén véletlen sem szeretnék senkit a vallás felé terelgetni -- de azt azért megjegyezném, hogy lenne tőlük mit tanulnunk a ceremóniák terén.
    Hiszem, hogy a felhőn lakó szakállas bácsi mentális képe nélkül is tudnánk (és kellene!) jobb morális és spirituális támogatást nyújtani az embereknek.

- **Minden probléma (legalább részben) mentális probléma.**
A [Dweck]({% post_url 2021-01-16-carol-s-dweck-szemleletvaltas %}) / [Sinek]({% post_url 2021-03-20-simon-sinek-kezdj-a-mierttel %}) / [Westover]({% post_url 2021-04-03-tara-westover-a-tanult-lany %}) körökben nyilván egyértelmű a kategorizálás.
De [Lukács Liza]({% post_url 2021-12-04-lukacs-liza-az-ehes-lelek-gyogyitasa %}) például szépen megmutatja, hogy a testi problémák nagyja is ide vezethető vissza.
Vagy megint csak [Greg McKeown]({% post_url 2021-11-06-greg-mckeown-esszencializmus %}), akin keresztül láthatóvá válik a világi gondjaink és a minimalista/maximalista álláspont kapcsolata.
Az [NVC]({% post_url 2021-10-09-marshall-rosenberg-eroszakmentes-kommunikacio %})-ben pedig a tudatos kommunikáción keresztül leszünk képesek változtatni a kapcsolatainkon.

    Vagyis, kellően leegyszerűsítve mondhatjuk, hogy végre nekem is sikerült visszajutnom az elcsépelt közhelyig, miszerint "Minden fejben dől el!"
    Ez viszont jelenti azt is, hogy mentális fejlődéssel minden probléma megoldható, nem?
    Ööö...
    Hurrá?

Minden esetre az újraolvasás többszörösen megmutatta, hogy habár a mennyiség nem is feltétlen annyira ámulatba ejtő, mint ahogy azt az elején optimistán elképzeltem, a minőségre igenis büszke vagyok.
Olyan írásokat teszek le az asztalra, amiket én személy szerint szívesen olvasnék.
És amik nekem személy szerint képesek jelentősen segíteni.
Remélhetőleg pont ez a "jól végzett munka öröme" tartja majd fent a lendületet attól függetlenül, hogy épp "unom-e" a menetrendet -- vagy hogy bárki más mozdítja-e a füle botját az írásaimmal kapcsolatban.

<br>

És ha már a fülek botjainak mozdításáról esik szó, idén szépen elkezdtem követni a blog "teljesítményét" is:

![A blog 2021-es teljesítménye](/images/original/2021_growth.png){: width=720px style="margin:40px 10px;" }

Az ilyen látványosan alacsony abszolút értékű számoknál szoktak azzal védekezni az emberek, hogy legalább "anyukám szerint ügyes vagyok" -- ami nálam azért lenne ironikus egy csöppet, mert szerintem anyum sem olvassa a blogot.
De ha az abszolút értékekről a trendek felé fordítjuk a figyelmünket, akkor mégsem olyan kilátástalan a helyzet.
Na meg különben is: habár a világhírnév még talán várat magára egy kicsit, azért már nem is kizárólag magamban motyogok a sarokban, és ezt őszinte hálával konstatálom!

<br>

















## Személyes vonatkozások

Mentális téren ment szépen egész évben a hullámzás a lézer-fókusz és a teljes figyelemelterelés között.
Volt nyári vakáció, volt téli szünet, és volt egy-két betegséges kizökkenés ami után nehézkesebb volt visszaállni.
Adminisztrációban még talán nem is annyira; önkarbantartásnál annál inkább.

De a lényeg, hogy a legfőbb, önfejlesztős prioritást azért nagyon igyekeztem (legalább *valahogy*) szem előtt tartani!
Ha a nyári szünet mellett csak a kedvenc grafikonjaim beillesztésével működött, akkor úgy.
Ha a téli szünetben csak mesterséges leállással (hogy legyen időm mindent újraolvasni, a "pihi" mellett), akkor úgy.
És ha felismertem, hogy egy kicsit már a kiégésbe hajlik az eredeti tempó, akkor bizony lassítással.

Szerencsére mindez meg is térült.
Igaz, hogy így a 48 bejegyzésből "csak" 34 a könyv, de ez által esély nyílik vagy előny generálásra, vagy valami más vonalon is fejlődni.
És a plusz energiát egyelőre elvitte ugyan a "más", de legalább *volt* plusz energia, amit elvihetett, és nem állnia kellett, mint ahogy eddig nagyon sok mindennek a blog árnyékában...

A tavaly emlegetett `coin` és `whip` (költségvetés és napirend kezelő segédprogramocskáim) azóta is rengeteget segítenek -- már csak a [Zettelkasten]({% post_url 2021-09-11-sonke-ahrens-hogyan-jegyzeteljunk-okosan %}) formálisabb napirendbe építésére kellene nagyon energiát szánni!
Újdonság viszont a nyári [integritás riport]({% post_url 2021-07-03-integritas-riport %}) alapján készített kis emlékeztető kárnyák, amikkel minden reggel egy-egy fontos témakör tanulságára emlékeztetem magam:

![Az integritás kártyák](/images/original/2021_cards.png){: width=720px style="margin:40px 10px;" }

Részben ezeknek is köszönhetően, de idén úgy gondolom, sokkal mélyebbre ivódott bennem a Sztoikus gondolkodásmód -- másrészt pedig egyre
folyamatosabban tudom leképezni ezeket a főbb leckéket a hétköznapokra.
Gyakorlatilag mindenki egyetért abban, hogy ezeknél nem a megértés, hanem a mentális frissen tartás a nehéz, és ezek a fecnik pont ebben segítenek.

<br>

Világi dolgok tekintetében szerintem eléggé egyértelműen a [Gödör]({% post_url 2021-07-17-a-godor %})-effektus van hatályban.
Ami ugye egyszerre jelenti, hogy valahol haladunk, és hogy az a haladás a többi vonalba mennyire képes beleköpni.
Hisszük azonban, hogy a gödör után tényleg a felívelés várható.

Önkarbantartás szempontjából például kb. annyit nyomok a mérlegen, mint tavaly ilyenkor.
Ez egyrészt egy kicsit negatív, mert a tonhal szintű "szálkásodás" vonalon nem sikerült haladni idén.
Másrészt viszont vissza sem csúsztam az egész éves fel-le hullámzás ellenére -- és itt márpedig emlékeztetnem kell magam, hogy ez egy 30+ kilós fogyás és rendbejövés *megtartása*, ami azért önmagában sem szégyen.
Az alvás mennyiségére szépen figyelek, a kajánál is gyakoribb a baj a mennyiséggel mint a minőséggel (értsd, szenny-bevitellel), és a bukkanók ellenére egy-két hét kihagyás után is visszatalálgatok a rendszeres edzéshez.

Tárgyilag aktuálissá vált a kocsi csere (17 év után) és egy jelentősebb lakás felújítás (12 év után), amik valószínűleg több figyelmet kaptak, mint kellett volna.
De mentségünkre szóljon, hogy közben pont azt a minimális energiával karbantartható környezetet szeretnénk kialakítani magunknak, amiben innentől még olajozottabban mehetnek a fontos hétköznapi teendőink.
Szóval azért habár [Thoreau]({% post_url 2020-03-06-henry-david-thoreau-walden %})-nál egy kicsit jobban odaléptünk a világi dolgokra szánt költésnek, azért a maximalista jelzőt továbbra is jó messziről kerüljük.

<br>

Emberi oldalon pedig épp a napokban állapodtunk meg a feleségemmel, hogy azért igencsak látszik a tudatos fejlődés a kapcsolatunk minőségén.
Ez természetesen nem kizárólag az én érdemem, de a blog által beszivárgott kapcsolati, kommunikációs és empátia-elősegítő tartalmak feltételezem ártani nem ártottak.

A szociális téren megfogalmazott "nyitási" igényünk szintén megsínylette a világi haladás kavalkádját -- mindössze 1, azaz egy adag új barátot szereztünk egész évben.
Bár már ez is előrelépés a tavalyi nullához képest, gondolom.
Ahova inkább több energia beleszaladt, az a meglévő cimborákkal való kapcsolataink alaposabb ápolása.
Illetve én személy szerint nagyon igyekeztem továbbá a munkahelyi és a közös érdeklődéseken keresztüli ismeretségeimben is kevésbé "tranzakcionálisan", és helyette minél "melegebben" viselkedni.
Plusz hátrahagyni a hierarchikus kapcsolatok illúzióját -- [Adler]({% post_url 2021-10-23-ichiro-kishimi-fumitake-koga-vallald-fel-batran-onmagad %}) legnagyobb örömére.

Na ezektől persze akad itt még bőven mit csiszolni -- a mentális és világi területek mellett a szociális fókusz továbbra is egy relatíve távoli harmadik helyezett.
De már nem *annyira* távoli, és ez (legalábbis a tendencia) egyelőre szerintem biztató.

<br>
















## Jövőbeli tervek

Az elsődleges prioritás fenntartani az eddigi, blogos, új könyveket és ismereteket feldolgozós tevékenységet -- aminek ugye jó esetben életem végéig kéne tartania.
Azért is fektettem ekkora hangsúlyt év közben a tempó módosításra, hogy egyrészt fenntartható legyen, másrészt pedig hogy az egyéb területek fejlesztését **mellé** tuszkolhassuk, és ne *helyette*!
Ezzel együtt elég fájó volt az újraolvasás során jó pár olyan technikai javaslattal/ötlettel találkozni, amiket azóta is tervezgetek beüzemelni, mégsem jutottam odáig.
Ide tartozik többek között:

- A nagyobb mértékű rutin "ritualizáció" -- hogy az előre meghozott döntések miatt úgy folyhassanak jobb mederben a szokásaim, hogy közben szinte oda sem kell figyelnem rájuk;

- A Zettelkasten módszer "rendes" bevezetése -- hogy az egyelőre még formailag és helyileg is szétszórt jegyzeteimből tényleg elkezdhessem építeni azt a bizonyos második agyamat; illetve

- Nyitni a YouTube vagy (vírushelyzettől függően) az élő előadások felé -- hogy a blogolás közben kikristályosodott tudást minél változatosabb és könnyebben fogyasztható formában tudjam felkínálni.

Félig-meddig már történt haladás a marketing és a szociális "remetétlenedés" frontján, de természetesen ezekkel is van hova tovább.
Plusz hosszabb távon továbbra is ott a befektetési területek feldolgozása és alkalmazása!
Egyelőre azzal vigasztalom magam, hogy a magamba fektetés is egy fajta befektetés, és így a blog fókusz plusz a leminimalizálódás is kamatot fog majd fizetni valamilyen formában.
De ettől a befektetési számlám sajnos nem lesz kövérebb -- vagy létező.

Egy újdonság, amit felvennék a jövőbeli tervek listájára (legalább utánanézés, vagy komolyabb ismerkedés szinten), az a slam poetry.
Már az újraolvasásnál, vagy a mostanában ébredező rap zene iránti érdeklődésemnél feltűnt, hogy a szövegek... Öö, mondjuk úgy, lírai minősége is mennyire kezd szemet szúrni a próza mellett.
Egyáltalán nem csodálkoznék például, ha a blogos "szösszenetek" formájában kezdeném jövőre bontogatni az ide tartozó szárnyacskáimat. :)

Végül pedig meg kell említenem az egyedi billentyűzetes vonalat, ami egyre inkább kezd elhatalmasodni az életemen -- és ezt a tetejébe egyre kevésbé szeretném visszafojtani.
Mármint a blogra semmiképp nem fogom hagyni, hogy rátelepedjen, de mellette kezdek egész "ebből lehetne valami" jellegű gondolatokkal játszadozni.

<br>















## Összefoglalás

Nagyon tömören: a Preprocessor szemszögéből én egy *"mag-évnek"* mondanám a 2021-et.
Ez az a szakasz, amikor már megtörtént a vetés (vagyis túl vagyunk a kezdeti izgalmakon), de a szárba szökkenésnél **még** nem tartunk.
Ilyenkor a felszínről szemlélve kb. úgy tűnhet, mintha semmi nem nagyon történne -- és a tetejébe ilyen évből még lehet akár 5-10.
Ezért is nagyon fontos, hogy **ne** a felszínről szemléljem a helyzetet.

Ha viszont egy kicsit a felszín alá nézek, akkor ott azért szorgalmasan csírázgatnak azok a magok.
Lehet, hogy nem olyan sebességgel, ahogy szeretném -- és lehet, hogy idén nem tudtam melléjük annyi új plusz magot ültetni, mint szerettem volna.
De amiket már elvetettem, azoknak szépen gondját viseltem, hogy egyáltalán esélyük legyen eljutni a virágzásig.
Illetve szeretném hinni, hogy már maga a publikus "gondviselési módszerem" is segíthet másoknak.

Aki velem tartott ezen az utazáson, annak hálásan köszönöm a figyelmet -- remélem Ti is annyival cizelláltabb, élet-állóbb gondolkodásmódot tudtok felmutatni a folyamat eredményeként, mint én.
Jövőre innen folytatjuk!

Üdv,
<br>
Dénes

<br>
<br>
<br>





## <a name="termes"></a>Ui.: Az idei termés

A teljesség kedvéért álljon itt egy lista az idén kitett bejegyzésekről -- kiemelve belőlük a kedvenc mondataimat, amik szerintem bármiféle kontextus nélkül talán még szórakoztatóbbak, mint az eredeti szövegkörnyezetben...

<br>

#### Könyv összefoglalók

1. [Bruce Bueno de Mesquita & Alastair Smith -- Diktátorok kézikönyve]({% post_url 2022-01-15-bruce-bueno-de-mesquita-alastair-smith-diktatorok-kezikonyve %}): Eleve nem indultam túl rózsás képpel az emberi természetet illetően, de itt időnként még az én cinizmus-kvótámnál is sikerült kibaszni a biztosítékot.

1. [Aldous Huxley -- Szép új világ]({% post_url 2022-02-14-aldous-huxley-szep-uj-vilag %}): Az emberek nemhogy a fennkölt, de többnyire még az *önálló* gondolatokra is képtelennek bizonyulnak, ami a technológiai fejlettség ellenére egy különös visszamaradottságot sugall.

1. [Robert M. Pirsig -- A ​zen meg a motorkerékpár-ápolás művészete]({% post_url 2022-03-30-robert-m-pirsig-a-zen-meg-a-motorkerekpar-apolas-muveszete %}): A barát azt látta a sörös dobozban, aminek elsőre tűnik -- és az ő márkás, csilli-villi motorját nehogy már egy sörös dobozból kivágott darabkával kókányolják össze.

1. [Diana DeLonzor -- Soha ne késs el többé]({% post_url 2022-05-01-diana-delonzor-soha-ne-kess-el-tobbe %}): Ideje szembesülni vele, hogy nem fér bele minden -- ettől lesz értékes, amit belefér-ítünk!

1. [Sarah Wilson -- Élet szorongás és pánik nélkül?]({% post_url 2022-06-18-sarah-wilson-elet-szorongas-es-panik-nelkul %}): Ha a Dalai Lámának indulatkezelési problémái vannak (a saját beismerése szerint), akkor mi tulajdonképpen mit várunk magunktól?

1. [Rutger Bregman -- Utópia realistáknak]({% post_url 2022-07-22-rutger-bregman-utopia-realistaknak %}): Nem tudom, ki ismerős a “grindset” vagy a “struggle porn” kifejezésekkel, de sajnos mostanában inkább az a divat, ha valaki annyira tekeri a kis hörcsögkerekét, hogy közben majd’ elkopik.

1. [Mark Manson -- A "leszarom" rafinált művészete]({% post_url 2022-08-14-mark-manson-a-leszarom-rafinalt-muveszete %}): Warren Buffet-nek is vannak pénzügyi gondjai, mint ahogy a sarki csövesnek is vannak pénzügyi gondjai. A különbség, hogy Buffet-nek **jobb** pénzügyi gondjai vannak.

1. [Emily Nagoski -- Úgy, ahogy vagy]({% post_url 2022-09-10-emily-nagoski-ugy-ahogy-vagy %}): A vadon élő patkányok keresztbe leszarják, hogy a nőstény citrom illatú-e, de ha a laborban ezt tanulták meg a szexiséggel asszociálni, akkor egyből gáz-taposó tényező lesz belőle.

1. [Amy Blackstone -- Szándékosan gyermekmentes]({% post_url 2022-09-30-amy-blackstone-szandekosan-gyermekmentes %}): De ez persze nem gátolja meg a többségüket, hogy azért kényelmesen, a morális magas ló hátáról fikázzák a gyerekteleneket -- akik semmivel nem önzőbbek, csak mást akarnak, és ezért szembe merészelnek úszni az árral.

1. [Austin Kleon -- Mutasd meg magad!]({% post_url 2022-10-28-austin-kleon-mutasd-meg-magad %}): Ignoráljunk, töröljünk és blokkoljunk bátran. Ha valaki odaszarna a nappali közepére, azt sem hagynánk csak úgy ott bűzölögni, nem? Pláne nem gondolkoznánk el rajta, hogy szarosan vajon nem jobb-e a nappali.

1. [James Nestor -- Lélegzet]({% post_url 2022-12-12-james-nestor-lelegzet %}): Maradjunk annyiban, hogy az orr egy hangyányit komplexebb, mintha csak lenne egy lyuk az arcunk közepén.

<br>

#### Szösszenetek

1. [A új kezdetek gyakorításáról]({% post_url 2022-01-08-az-uj-kezdetek-gyakoritasarol %}): Nem tudom, ki hogy van vele, és véletlenül sem szeretném másokra kivetíteni a saját inkompetenciámat, de én például már most le vagyok maradva a kitűzött ütemtervhez képest. Január 8, azaz **nyolcadikán** -- amikor még petárda-maradékokkal is lehet találkozni az utcán, annyira friss az új év.

1. [A kiégés elkerüléséről]({% post_url 2022-01-22-a-kieges-elkeruleserol %}): Na itt kell a hit. És nem a felhőn ülő szakállas bácsi féle, hanem az önmagunkba vetett.

1. [Rendszerváltás: rendszertelenedés]({% post_url 2022-02-01-rendszervaltas-rendszertelenedes %}): Hiába gyártom a heti vázát, ha ezzel odáig égetem magam, hogy akár abbahagynám az agyagozást. Ha viszont a lassabb iramot tovább bírom, akkor az a végére abszolút értékben még úgy is több vázát produkál.

1. [Űr-öreg Abed titkos technikája]({% post_url 2022-02-21-ur-oreg-abed-titkos-technikaja %}): Ezt követi egy (számomra mindig hangosan felröhögős) jelenet, ahol egy ősz hajú, fehér szakállú “Űr-öreg Abed” szemléli a lakókocsi romjait *harminc szabvány galaktikus időegységgel később*.

1. [A kontextusváltásról]({% post_url 2022-04-13-a-kontextusvaltasrol %}): Hopp, anyunak elromlott a telefonja; hopp, a biciklimnek kilyukadt a kereke; hopp, a kései stádiumú kapitalizmus materialista önimádatában eléggé árral szemben kell úszni pusztán ahhoz, hogy az ember bármilyen szinten képes legyen jelentőségteljesnek megélni a nyomorult kis hétköznapjait. Khmm… Jól vagyok… Jól vagyok.

1. [Dobozokról és gombolyagokról]({% post_url 2022-05-28-dobozokrol-es-gombolyagokrol %}): [a "semmi doboz"] gyakorlatilag egy szándékos (és azért szerencsére visszafordítható) agyhalál lehetőségét biztosítja, ami a férfiak számára ugyanannyira élvezetes és relaxáló, mint amennyire a nők számára elképzelhetetlen. Elvégre a nőknek mindig kell valami, és – készüljünk fel a mélyenszántó éleslátásra – a semmi nem valami.

1. [Integritás riport 2022]({% post_url 2022-06-25-integritas-riport %}): Ez egy valid megközelítés – akkor is, ha a szarrá specializált oktatási rendszerünk minősítés-mániája nem ezt sugallja.

1. [A megszállottság hátrányairól]({% post_url 2022-07-30-a-megszallottsag-hatranyairol %}): Különösen vonatkozik ez a magasztos ideálokra, mert ott kap el legerősebben a morális felsőbbrendűség gépszíja.

1. [Önmagunk "meghackeléséről"]({% post_url 2022-08-19-onmagunk-meghackeleserol %}): Aztán ahogy haladunk a sztoriban, az USB kardunk mellé egy USB bumerángot is találunk, amivel távoli, vagy akár sarkokon megpattintott geller-hackelés is lehetővé válik.

1. [Kuglófokról és cappuccinokról]({% post_url 2022-09-17-kuglofokrol-es-cappuccinokrol %}): Úri jó sorunkat konstatálandó, azóta ez bizony nem kevésszer elhangzott itthon.

1. [A halálra készülésről]({% post_url 2022-10-07-a-halalra-keszulesrol %}): Habár igyekszem, egyelőre kb. ugyanannyira vagyok filozófiai szempontból “erényes” a témában, mint aki szembecsuk-fülbefog *lálálá* nem vesz róla tudomást, mert még úgyis hol van az.

1. [A nyálkagomba alapú vasúthálózat tervezésről]({% post_url 2022-11-05-a-nyalkagomba-alapu-vasuthalozat-tervezesrol %}): A kutatók zabszemekkel modellezték Tokyo nagyobb vasútállomásait egy Petri-csészében, majd ráengedték a nyálkát álmai büféjére -- sokfejű barátunk pedig nem okozott csalódást.

1. [A termosztátprogramozásról]({% post_url 2022-12-24-a-termosztatprogramozasrol %}): Napocska, holdacska, külön időszakok tervezése… Jaaa, és ez a bacon szalonna logó lesz biztos az, hogy épp fűt-e.
