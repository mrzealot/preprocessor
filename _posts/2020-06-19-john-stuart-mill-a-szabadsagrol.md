---
layout: post
title: John Stuart Mill - A szabadságról
pages: 187
date: 2020-06-19 00:01
excerpt: >
---

[Simon Blackburn -- Think]({% post_url 2020-01-07-simon-blackburn-think %}) című könyve egy elég meredek fejes volt a filozófia témakörbe.
Kapcsolódó irodalomnak egyszerűen annyit írtam fel, hogy "neves filozófusok", amibe beletartozik Descartes, Hume, Kant, stb.
Az egyetlen konkrét, szerző-cím páros ami többször felmerült és megmaradt, az [John Stuart Mill -- A szabadságról](https://www.goodreads.com/book/show/385228.On_Liberty){:target="_blank"} című esszéje.
Ezért talán nem meglepő, hogy a héten pont azzal folytatjuk a második körös szaglászásunkat.

John Stuart Mill -- mint kiderült -- kb. mindenről _is_ írt a filozófiai problémák területén belül, és a tetejébe mindegyikhez értett is.
Alapfilozófiája a haszonelvűség, vagyis hogy úgy kell élni és cselekedni, hogy az a legtöbb élőlénynek a legnagyobb boldogságot hozza.
Viszont kortársai (az 1800-as évek első felében, kb. mint Thoreau Amerikában) igencsak be voltak ragadva a szokás hatalmába: mindenki legyen egyforma, és mindenki egyforma is _akarjon_ lenni.
Ehelyett ő arra biztat, hogy merjünk kísérletezni az életünkkel -- hogy objektíven megláthassuk, mitől is lennénk igazán boldogok.

Jelen esszé témája a civil, szociális szabadság; vagyis hogy milyen hatalmat gyakorolhat a társadalom az egyén felett.
Ezen a téren pedig Mill az elsők között hangsúlyozza, hogy a szubjektív vélemények helyett valami szisztematikus, logikailag védhető megközelítésre lenne szükség.
Írási stílusában érződik, hogy nem mai csirke; nagyon ékesszóló, érvelései viszont mégis teljesen logikusak és könnyen követhetők.
Tartalomjegyzékünk a következőképp alakul:

- [Bevezetés](#1)
- [A szólásszabadságról](#2)
- [Az egyéniségről](#3)
- [Az irányítás határairól](#4)

<br />


































## <a name="1"></a>Bevezetés

A hatalom és a szabadság harca nagyon nem új keletű, úgyhogy kezdjünk megint egy gyors történelem leckével.
A őskori, vezértelen társadalmakban az erős élősködött a gyengébbeken, ezért a népesebb "gyengék" szerint kellett egy "fő erős", aki majd mindenkit a helyén tart a tornasorban.
Viszont ilyenkor meg a "fő erőst" nem tartja vissza semmi, hogy ő élősködjön a gyengéken _is_, ezért kellettek határok a hatalmának -- ez az egyének "szabadsága".
Ilyet két módon szerezhettek:

Vagy "jogokat" harcoltak ki maguknak, amik sérthetetlenek (és a megsértésük esetén, hogy úgy mondjam, "jogos" a lázadás);
Vagy ellenőrzést tettek a főnök fölé, hogy csak a nép (vagy annak valamilyen képviselete) engedélyével lehessen bizonyos dolgokat csinálni.

Idővel azonban rájöttünk, hogy mi lenne, ha az uralkodót is a nép választaná?
Akkor nem lennének szemben az érdekei a mieinkkel!
És ezért talán nem is lenne olyan fontos azon agyalni, hogy hogy kössük meg a kezét.
Na ez a gondolat addig szép és jó, amíg csak a fejünkben létezik...
Vagy valami régi rendszerre gondolunk vissza...
Vagy esetleg a rövid és hirtelen forradalmakon keresztül csak a pozitívumaik látszanak.

Na nem sokára ez is lett az alapértelmezett rendszer.
Ez magában persze nem baj, csak hirtelen megláttuk, hogy így meg a _többségnek_ van szava -- vagy akik elhitetik magukról, hogy ők a többség.
Vagyis továbbra is akadhatnak bőven olyan érdekellentétek, amik miatt ugyanúgy szükség lenne azokra a régi hatalom-korlátozó eszközökre.
Ez a "többség általi elnyomás".

És ez még hagyján: ha a társadalom irányítja magát, akkor azt nem is csak a képviselőkön keresztül teszi, hanem a közvélemény által is!
Igaz ugyan, hogy azt nem lehet "lefejeztetni", aki a közvélemény ellen sért...
Viszont cserébe az életünk sokkal privátabb és részletesebb irányítását teszi lehetővé!
Ezért nem csak a törvények, hanem a közvélemény elnyomása ellen is védeni kell az egyéneket.

Tegyük fel, hogy eddig még egyet is értünk -- kell húzni valahova egy határt a "népuralom" esetében is.
De hova?
Na ezt még nem tudjuk.
Abszolút semmi egyetértés senki és senki között.
Minden kor és ország máshogy oldotta meg a saját határait.
És a lakosaiknak ez annyira természetes (ugye a szokás hatalma megint), hogy fel sem tűnik, hogy ez igazából **nem** természetes.
Vagyis semmi alapvető nincs benne, hogy náluk úgy van -- csak ők épp úgy döntöttek.

Ha nem adunk értelmes okokat egy szabályozásra, csak az érzéseinkre hagyatkozunk, akkor az egy vélemény.
És ez nem lesz megalapozottabb attól, hogy többen mondják, nem csak egy ember.
A társadalmi osztályok mindig a saját hitük, vágyaik, félelmeik és értékrendjük alapján tartanak helyesnek vagy helytelennek bizonyos dolgokat.

Eddig ha valaki a kisebbségi (tilos?) oldalon találta magát, az is csak azzal foglalkozott, hogy meggyőzze a többieket, hogy az adott dologban az ő véleménye a jobb.
Azzal leginkább _senki_ nem foglalkozik, hogy mi az, amit egyáltalán szabályozni lehetne.
És ha lehetne is, akkor milyen logikus érvek alapján -- nem pedig a többségi vélemény jogán!

Az egyetlen jelentős kivétel a vallás, ahol sikerült az egyén jogait fenntartani a társadalommal szemben, és következetesen kijelenteni, hogy ehhez bizony senki másnak semmi köze!
De ha ez törvényileg már megy is, a közvélemény szemszögéből még itt is igen nehéz toleránsnak lenni.

Amiben eddig nem irányított a kormány, azt nagyon nem is akarja bevenni a gyomrunk.
De ezzel megint csak az a baj, hogy **miért** nem akarjuk?!
Ha mindössze a személyes ízlésünknek nem megfelelő, akkor az továbbra is csak egy vélemény!
Kellene tudni érvelni, hogy az irányítandó **kellene-e** hogy legyen.
Ha nem, akkor tessék, ott a válasz, hogy miért nem.
Ha viszont igen, akkor tessék bevállalni -- akkor is, ha szar!

A legnagyobb baj, hogy egyszerűen nem is nagyon létezik olyan rendszer, ami alapján objektíven ítélhetnénk meg, hogy valamit helyes-e szabályozni vagy nem.
Mindenki csak a saját véleményét szajkózza, és az nyer, aki hangosabb (vagy akik többen vannak).
Ez gáz, nem?
És ennek a katyvasznak köszönhetően szinte véletlenszerű, hogy egy adott helyzetben a helyes utat választjuk-e.
Egyszer olyan hatalmat akarunk elvenni a kormányoktól, amiknek tényleg náluk lenne a helye -- máskor meg olyanokat adunk nekik, amikhez semmi joguk nem lenne...

Mill fő célja, hogy egy egyetlen kérdésből álló tesztet adjon arra, hogy a kormánynak vagy a közvéleménynek van-e köze valamihez.
Ez pedig a következő: Érint ez mást is?
Csak akkor korlátozhatjuk ugyanis mások szabadságát, ha a viselkedésük veszélyt jelentene a társadalomra.
Vagyis az **nem elég**, hogy szerintünk úgy kellene viselkednie, ahogy mi gondoljuk.
Persze, lehet érvelni neki, kérni, megpróbálni meggyőzni, stb.
De kényszeríteni nem lehet addig, amíg úgy viselkedik, hogy az másra nem veszélyes.
Csak azért vagyunk a társadalomnak felelősek, amivel valamilyen módon árthatnánk a neki.
A saját testünk és elménk felett korlátlan hatalmunk kell, hogy legyen!

Csak ránk tartozik például:

1. Minden befelé forduló: gondolatok, érzések, vélemények, tudományos/vallási/morális megfontolások, önkifejezés, szólásszabadság;
2. Az életmódunk: ízlés, foglalkozás, hobbi (még ha ökörségnek vagy konkrétan helytelennek is tartják);
3. A párválasztásunk: bárkivel bármilyen közös megegyezésen alapuló célból összeállhatunk, amíg az másoknak nem árt, mindenki nagykorú, és senki nincs megtévesztve.

Ha ezek nem teljesülnek, akkor egy társadalom nem szabad, nevezzük is akármilyen néven a kormányzati rendszerét.

Mindenkinek természetes hajlama, hogy azt szeretné, ha mások is olyanok legyenek, mint ő.
Ezért nem várhatjuk el, hogy a társadalom egyénekre "telepedése" magától csökkenjen...
Hacsak nem állunk ki ellene erős morális meggyőződéssel, hogy miben szabad hatalmat gyakorolni!

<br />





























## <a name="2"></a>A szólásszabadságról

- habár ez már a könyv írásakor is relatíve elterjedt volt, fontos kitérni rá, hogy ez miért jó, hogy így van
    - mint ugye mondtuk, nem az a lényeg, hogy mi van, hanem hogy mi kellene hogy legyen
    - ezért lehet olyan eset is, ami elterjedt és a közvélemény szerint helyes, de mégsem kéne, hogy úgy legyen
    - na ez a pont persze nem ide tartozik! csak azért beszéljük meg, hogy miért nem...

> Ha egy kivételével az egész emberiség teljesen egyetértene, és csak egy ember lenne más véleményen, az emberiségnek akkor sem lenne nagyobb joga elhallgattatni azt az egy ember, mint annak az egy embernek lenne joga (ha tudná) elhallgattatni az egész emberiséget.
> > If all mankind minus one, were of one opinion, and only one person were of the contrary opinion, mankind would be no more justified in silencing that one person, than he, if he had the power, would be justified in silencing mankind.

- ha csak a saját élvezetünk lenne a kérdéses, akkor talán számítanának az arányok (bár akkor sem lenne jogos), de itt az is veszélybe kerülhet, hogy az egész emberiséget megfosztjuk attól a bizonyos nézettől
    - ha igaz, akkor talán pont az változtatna a többiek véleményén is
    - ha nem, akkor a többiek "igaza" csak még jobban megerősödhetne, miután túlélte az ellentétes nézettel való összecsapást
- az elhallgattatók szerint akkor is hamis lesz, ha közben igaz
    - az elhallgattatás csak akkor lenne jogos, ha a saját igazunk az abszolút igaz lenne -- de nem az
    - vagyis minden jellegű elhallgattatás tévedhetetlenséget feltételez
    - de attól még hajlamosak vagyunk teljesen biztosak lenni a véleményeinkben, hogy közben elismerjük, hogy nem vagyunk tévedhetetlenek
        - azt már persze nem vesszük számításba, hogy a véleményeink nagyja is mennyire véletlen
        - pl. hogy pont ebbe az országba, vagy társadalmi osztályba születtünk...
        - és nyilván az országok és a társadalmi osztályok is ugyanúgy tévedhetnek, mint az egyének (mint ahogy a történelem bőségesen mutatja)
- ellenérv lehetne, hogy "de ha semmiben nem lehetünk teljesen biztosak, akkor hogy csinálhatunk bármit is?!"
    - minden csak a véleményünk, semmi nem _biztos_, ezért bármilyen korlátozás azt jelenti, hogy a véleményünket erőltetjük a másikra
    - tehát ha a kormánynak bármihez is van joga, akkor ahhoz is, hogy a hamis/helytelen gondolatok terjedését akadályozza
    - **nope**: a véleményünkben is csak úgy szabadna biztosnak lennünk, ha semmi nem tudja megcáfolni
        - nem pedig úgy, hogy biztosnak feltételezzük, és ezért nem is engedünk meg semmiféle ellentmondást, ami esetleg megcáfolhatná
        - szóval ez NEM olyan.
- az ember csak úgy tanulhat, ha kiteszi a véleményeit mindenki más véleményének, érvelésének, és mindenféle tapasztalatnak
    - majd akkor lesz megbízható az ítélete, ha ezeket a próbákat mind kiállta
- minden, amit biztosnak hiszünk, szó szerint egy kihívás bárki számára, hogy "na gyere, bizonyítsd be, hogy nem így van"
    - ha nem megy, akkor sem biztos, de legalább megpróbáltuk
    - így lehetünk csak "biztosak" abban, amit hiszünk
    - és az ilyen nyitott elmével fogjuk csak tudni megérteni a "még jobb igazságot", ha majd eljutunk arra a szintre, hogy megérthessük
- és itt nem is csak arról van szó, hogy egy vélemény igaz-e... van, aki azzal nyugtatja magát, hogy "hasznos", ha igaz, ha nem
    - és ezért a társadalomnak kötelessége fenntartani, és csak a rossz emberek akarnák ezt eltörölni
    - így menekülnének a "tévedhetetlenség" vádja alól... de hiába, mert csak egyet hátrébb léptünk
    - az is csak egy vélemény, hogy egy gondolat hasznos-e! ezt ki döntötte el? és erről miért ne lehetne beszélni?

- példák, hogy miért nem kellene a véleményei miatt büntetni az embereket:
    - Szókrátész
    - Jézus
    - Marcus Aurelius
        - aki a konkrét hitét leszámítva jobb keresztény volt, mint a keresztények nagy többsége
        - és mégis meg volt győződve róla, hogy úgy tesz jót a társadalomnak, hogy védi a régi isteneket, és ezért üldözte a keresztényeket...

- az ellenzéki oldalról védhetnénk magunkat úgy is, hogy "az igazságnak úgysem árt, ha büntetjük, előbb vagy utóbb úgyis győz. viszont a rosszat meg vissza lehet így fojtani. szóval miért baj?"
    - hát, mondjuk azért, mert eléggé kibaszunk vele azzal, aki az igazat elénk tárja
    - ha úgy gondoljuk, hogy nem baj, hogy úgy bánunk ezekkel az felfedezőkkel, mintha bűnözők lennének, az leginkább arra utal, hogy köszönjük, de nem nagyon kérünk már több új igazságot
    - és mellesleg az sem igaz, hogy "az igazság úgyis túléli az üldöztetést", mert nem
        - a történelem tele van példákkal, hogy hányat kitapostak
        - az igazságnak max. annyi előnye van, hogy mások máskor is felfedezhetik
        - és hátha akkor majd egy megértőbb közegben elterjedhet annyira, ahonnan már nem lehet kitaposni
    - és ugye büntetés alatt nem kell csak a jogi vonalra gondolni
        - mérhetetlen, hogy mennyit lehet lassítani az emberi fejlődésen azzal is, ha biztatás helyett inkább közvélemény általi lenézésben részesítjük a "hitetleneket"
        - vagy el sem mondják a véleményüket, vagy ha elmondják, akkor is a legalább valamennyire a közvéleményhez szabva (ami már úgy nem a "tiszta" meggyőződésük)


- eddig arról volt szó, hogy talán a közvélemény hamis, és ezért hallgassuk meg az új dolgokat is
    - de akkor sincs ez másként, ha a tényleg a közvélemény az igaz!
    - mert ha ezt az igazat nem tudják alátámasztani és vitában megvédeni, akkor tulajdonképpen az is csak egy vélemény (ami véletlenül épp igaz)
- és az sem elég mellesleg, hogy akkor csak a közvélemény mellé egy köz-bizonyítást is adjunk, hogy hogy kell érvelni mellette
    - látszólag a geocentrikus világnézet is "demonstrálható" volt
    - ha az ellenérvek nem hangozhatnak el, akkor mindenképp baj van
    - nem elég csak tudni a saját nézetünk érvelését, azt ütköztetni is kell minden ellenkező nézettel, és úgy belátni, hogy nekünk van igazunk
        - ehhez valódi ellenfelek lennének a legjobbak, akik tényleg hisznek is a másik oldalban
        - ha nincsenek, akkor viszont minimum elképzelni el kell az érveiket, és úgy megcáfolni őket
        - de ha csak úgy "hiszünk" az igazunkban, az (mint mondtuk) nem más, mint egy vélemény
- nyilván az sem frankó, ha csak egy bizonyos rétegnek szabad/illik erről beszélni
    - ez max. arra való, hogy pl. a papság tudja az ellenfél nézetek cáfolatát is, de azért más viszont ne olvashasson olyat, amiben az ő vallásukat cáfolják
    - ha már belátjuk, hogy meg kell beszélni a dolgokat, akkor onnan már nem mondhatjuk azt, hogy "de csak bizonyos emberekkel"
- az érvek, a miért-ek nélkül nagyon gyorsan eltompul bármilyen doktrína
    - ha csak úgy kaptuk a hitet, akkor nem igazán vagyunk tisztában vele, hogy miért épp így van, miért ne lenne jó amúgy, és ebből fakadóan nem is érdekel annyira, hogy valós változást hozhasson a karakterünkbe és az életünkbe
    - szóval átérzés hiányában nem tesz értünk semmit, viszont azt szépen meggátolja, hogy valami mást beengedjünk a helyére, ami esetleg tehetne... ez jó üzlet?
    - ilyen helyzet könnyen kialakul, ha valamilyen hit elfogadottá válik, és már nem kell folyamatosan külső támadások ellen védeni
        - példa: keresztények, akik "vallanak" egy csomó dolgot az Új Testamentumból, de eszük ágában nincs a hétköznapi életüket is azok az etikai irányelvek szerint alakítani
        - a Római Birodalom alatt elhihetjük, hogy nem így viselkedtek
- azt persze nem mondjuk, hogy pl. egy teljes egyetértés során kevésbé lenne igaz az igazság
    - de akkor majd találni kell valami olyan tanítási módot, ami megköveteli, hogy a végeredmény helyett az odáig vezető utat is ki kelljen taposni minden diáknak
        - lásd (megint) Szókrátészi vitamódszer
    - szóval ha valaki lenne, aki önként vitába szállna valami ellen, akkor nehogy elhallgattassuk már!
        - inkább köszönjük meg neki, hogy megteszi helyettünk, amit amúgy nekünk kellene (ha egy kicsit is értékeljük a hiteink valóságtartalmát és/vagy ránk gyakorolt hatását)


- egy harmadik eset, amiről még nem volt szó: mi van, ha mindkettőben van igazság, de egyik sem a teljes?
    - ilyenkor meg aztán főleg kell a vita, hogy kiszortírozzuk, melyikből melyik az igazság és melyik a sallang
    - ezért kell(ene?) a több párt rendszer is, hogy legyen vita, és hogy minden oldal észnél tartsa a többit
    - rengeteg ellentét között kell folyamatosan ingázni a mindennapi létezés során (magántulajdon vs. egyenlőség, együttműködés vs. szabad verseny, luxus vs. önmegtartóztatás, konformitás vs. egyéniség, szabadság vs. szabályozás)
    - ha nem vitatjuk folyamatosan ezeknek az előnyeit/hátrányait, akkor soha nem lesz középen a mérleg
        - az egyik többet kap, mint járna, a másik oldal meg nem eleget
    - fél-igazságokra példa: megint a kereszténység, ahol semmi jele annak, hogy ez lenne a **teljes** igazság
        - persze, van benne egy csomó jó gondolat, amiket érdemes is megszívlelni
        - de kellenek hozzá egyéb külső források is, hogy teljes képet kaphasson az ember
            - mellesleg az említésre méltó morális tanok nem kis része olyan forrásokból származik akik vagy nem is tudtak a kereszténységről, vagy tudtak, és nyíltan visszautasították
        - és az ilyen "összeegyeztetések" bizony vitával járnak

- szóval összefoglalva:
    1. lehet, hogy a másiknak van igaza, ezért ha nem hallgatjuk meg, azzal azt állítjuk, hogy tévedhetetlenek vagyunk (amik tuti nem vagyunk)
    2. lehet, hogy nincs _teljesen_ igaza, de van a mondandójában igazság darabka, és ezért meg kell vitatni
    3. ha semennyire nincs is igaza, akkor is jól jön a érvelése, mert
        3/a. segít nekünk jobban megérteni, hogy miért igaz az, amit igaznak hiszünk, és
        3/b. segít élénken tartani a hitünk igazságtartalmát a fejünkben, ami miatt mélyebbre jut, és jobban hathat az életünkre


- megjegyzés még a vita módjáról: jogos elvárás lehet, hogy "civil" legyen
    - de mi az, hogy civil?
    - ha érvek kihagyásáról, félremagyarázásról, és ilyenekről van szó, akkor elég nehezen irányítható, mert még a jóhiszeműek is csinálják
    - ha a stílusról (nyelvezet, szarkazmus, stb.), akkor pedig az pont a közkedvelt véleménynek kedvez
        - ha a "hitszegők" teret szeretnének nyerni, azt valószínűleg nem is tudnák így elérni
    - szóval persze törekedjünk a "civil" vitára, de első sorban abban, hogy mi hogy állunk hozzá, nem abban, hogy a másik féltől mit várunk el

<br />


































## <a name="3"></a>Az egyéniségről

- amíg másoknak nem ártunk vele (és ez persze egy nagyon fontos kikötés), addig a vélemény és szólás szabadsága mellett felhozott érvek ugyanúgy vonatkoznak a véleményeinkből fakadó tettekre
    - kb. mindenki szabadon csinálhasson, amit csak akar, amíg ebben mást sem korlátoz
    - ha ehelyett hagyjuk, hogy a társadalmi normák és szokások diktáljanak, akkor az nem "szabadság", és hiányozni fog egy fontos összetevő a személyes _és_ társadalmi haladáshoz
- az egyéniség is persze egy skála
    - senki nem mondja, hogy legyünk _teljesen_ olyanok, mint mások
    - de azt sem mondja senki, hogy csináljunk úgy, mintha mi lennénk az első emberek
    - tanuljunk az előttünk lévők bölcsességéből, de aztán viszont legyen szabadságunk (és felelősségünk!), hogy onnantól a tapasztalatainkat a saját értékrendünk és személyiségünk szerint értelmezzük
- mások szokásai csak azt mutatják, hogy az ők tapasztalataik mit tanítottak nekik
    - na most ezek az élmények lehetnek korlátozottak vagy a következtetések hibásak --> ilyenkor nyilván rajtunk a sor, hogy testre szabjuk
    - lehetnek helyesek, de az a mi esetünkre/személyiségünkre nem vonatkozik --> megintcsak
    - harmadrészt, még ha helyesek és helyénvalók is, akkor sem jó, ha csak "szokásként" követjük a szokásokat
        - nem mi választottuk, csak vakon úszunk az árral --> ez pedig rohasztja az agyat
        - mint az izmoknál is: ha nem használjuk a fejünket, hogy saját döntést hozzunk, akkor "leépül"
        - a szokások intelligens, szándékos követése, és az azoktól való szándékos eltérés is jobb, mint a vak követés... a szándék a lényeg!
- az erős impulzusokra való hajlam nem baj, ha megfelelő irányítás is társul mellé
    - régen lehet, hogy az volt nehéz, hogy az erős "karaktereket" kordában tartsák
    - de manapság ennek annyira nem áll fenn a veszélye, hogy inkább a hiányától kell félni
    - mindenki csak azt kérdezi, hogy az ő helyzetében mit illik, mi a szokás, mit csinálnak mások
    - azt viszont nagyon kevesen, hogy ők mit akarnának, mi illenek hozzájuk, mitől tudnánk még jobban kibontakozni...
- ellenpélda: Kálvinizmus, ahol pont azt mondják, hogy NE legyen önálló akaratod, engedelmeskedj
    - most hogy Istennek vagy az államnak az már majdnem részlet kérdés... lényeg, hogy engedelmeskedj!
- de mi azt mondjuk: nem elnyomni kell az egyéniségünket, hanem előhívni és a legtöbbet kihozni belőle az egész emberiség javára
    - mert ha kibontakozunk, akkor teljesebb lesz az egész életünk
    - és ha mi energikusabbak vagyunk, akkor velünk együtt az egész emberiség energikusabb lesz
- az egész emberiség fejlettségével magyarázható az is, hogy miért ne lógjunk át másokhoz (vagyis hogy ne legyünk a kárukra)
    - mert azzal egyrészt az ő fejlődésüket korlátozzuk, ami már elvesz a végösszegből
    - és mi magunkat is fejleszthetnénk olyan módon, hogy az ilyen ingereinket megtanuljuk kordában tartani
        - azzal, hogy ezt nem tesszük meg, megint csak elveszünk a végösszegből

- ennyi már magában elég kellene, hogy legyen -- azoknak, akik élni szeretnének az egyéniségükkel
    - de akik nem, azoknak nem árt még amellett is érvelni, hogy miért éri meg _nekik_, ha hagyják, hogy mások azért fejleszthessék magukat

- mondjuk tanulhatnának tőlük?!
    - lehet, hogy nem sokan tudnak hozzáadni a jelenlegi status quo-hoz, de akik igen, azok elengedhetetlenek!
        - különben az egész emberi fejlődés megállna
    - és nem is _hozzátenni_ kell, már az is érték, ha valaki fenntartja az érdeklődést valami olyan iránt, ami már létezik
        - ilyen szemszögből a megfelelő igazságok népszerűsítése is érhet annyit, mint egy új igazság felfedezése
    - na az ilyen emberek ritkák, de a "kinevelésükhöz" mégis fenn kell tartani egy magas szabadság-tartalmú környezetet
        - különben nem tudnak majd megfelelően kibontakozni, és ártalmas tömörítésen kell átmenniük, hogy beleférjenek a társadalom valamelyik sztenderd szerepkörébe ("hurtful compression"...)
- a régi királyságokkal vagy arisztokráciákkal szemben manapság már "csak" a közvéleménynek (vagy az közből választott kormánynak) van hatalma
    - ebből adódik viszont, hogy a minden hajlamos "középszerű" lenni
    - ilyenkor viszont nagyon pont nem elnyomni kellene az esetlegen egyéniségeket, akik talán példával vagy jobb alternatívával szolgálhatnának
- és persze nem kell csak a közjóra, vagy a géniuszokra gondolni
    - mindenki más, és más környezet és életmód kell(het) a boldogságához
    - de emellett a folyamatos fejlődéshez is erre van szükség (lásd. Európa vs. Kína)
    - és mi is kimaradunk a potenciális fejlődésből, ha nem engedjük a változatosságot
        - egyre inkább mindenki ugyanazt nézi/olvassa, ugyanazokat reméli vagy ugyanazoktól fél, ... ami változatosság maradt, az már csak egy árnyék, és az is eltűnőben
    - a globalizáció miatt maga a politika nem támogatja (nem támogathatja) az többség véleményétől való eltérést
- szóval sok oldalról megy az egyéniség támadása
    - ezért kurva gyorsan meg kell értetni a néppel, hogy ez egy jó és fontos dolog, amit nem irtani kellene
    - lehetőleg még mielőtt eljutunk arra a pontra, ahol már nem is csak hogy szokatlan lesz különcnek lenni, hanem már elképzelhetetlen

<br />



































## <a name="4"></a>Az irányítás határairól

- az egyén nem sértheti mások érdekeit, és emellett köteles "beletenni a részét" a társadalom megvédésébe és működésébe
    - van, amit le lehet fektetni jogként és törvényekkel védeni, a többire pedig ott a közvélemény megítélése
    - de ha valami csak az egyént érinti és mást nem (vagy legalábbis más nyugodtan figyelmen kívül hagyhatná!), akkor ott semmi szabályozásról szó sem lehet
- ez persze nem jelenti, hogy akkor önzően mindenki csak a saját dolgával törődjön
    - csak azt, hogy a saját dolgán belül mindenki a maga ura
        - lehet neki tanácsot adni, érvelni, stb. de akkor is az egyéné a végső szó!
    - és csak azokat az aspektusaid szabad szabályozni, ami másra is objektíven kihat
- a lényeg, hogy ami csak az egyént érinti, ott fontos, hogy ne számíthasson rosszabbra, mint a tettei elengedhetetlen következményeire
    - nyilván meg fognak ítélni, ha állandóan részegek vagyunk vagy soha nem adjuk meg az adósságunkat
    - és ez nem is baj... de ezeknek csak a velejáró következményeit kelljen max. elszenvednünk, extra "büntetést" ne!
    - ahogy én értelmezem: nem muszáj egyetérteni a meleg házassággal, de azért ha tortát rendelnek, akkor süssük már meg nekik
    - szánni vagy "nem kedvelni" lehet, de haragudni rá vagy megveti nem
        - amíg a mi életünkbe nem piszkál bele, addig elvi alapon nem tehetjük kényelmetlenebbé az életét csak azért, mert olyat csinál, amivel mi személyesen nem értünk egyet
        - ha nem segítünk neki, akkor a legrosszabb az lehet, hogy békén hagyjuk
- ha viszont valaki már másnak árt a viselkedésével, az más tészta
    - olyankor jöhet a "szándékos" büntetés, ami arányos a sérelemmel


- ellenérv: itt még mindig nincs határ! hogy tehetne valaki is olyat, ami _csak_ őt érinti? ha nem is közvetlenünk, de közvetetten akkor is kárt okoz a társadalomnak, és ha mást nem, rossz példát mutat.
    - mondhatnánk, hogy itt nem az egyéniség korlátozása a cél, mert "csak" olyat vennénk el tőle, amivel már nagyon sokat próbálkoztak, és senkinek nem jött be (részegesség, hanyagság, stb.)
- és igen, ha a részegsége miatt már nem tudja fizetni az adósságait, vagy a hanyagsága miatt nem támogatja a családját, akkor jár a büntetés
    - de nem azért, mert részeg vagy hanyag, hanem mert emiatt nem teljesít olyan kötelességeket, amiket vállalt
    - ez itt nyilván nem olyan, ami csak magát érinti, és a másoknak "ártás" ugye nem is élvez felmentést
        - szabad részegnek lenni (még akkor is, ha amúgy az egy "rossz" dolog), de pl. egy rendőrnek szolgálatban részegnek lenni az már büntetendő... és nem az ivás miatt, hanem a kötelesség elmulasztása miatt
- különben meg: a társadalom felelős a következő generáció körülményeiért, oktatásáért és neveltetéséért is
    - ha ezzel nem sikerült olyan embert faragni az egyénből, hogy az megfeleljen a normáknak, akkor az a társadalom felelőssége is
    - szóval utólag már ne hőbörögjön -- legalábbis olyan esetekben biztos ne, ahol csak az egyén kárára megy a "helytelen" viselkedése
- ami pedig a példamutatást illeti: mi kell annál jobb példa, mint hogy valaki állítólag önmagára ártalmas dolgokat csinál, és ezért árt is vele magának


- példák, hogy a saját dolgokba nem ugatunk bele:
    - van, aki a vallási intolerancia vádjára is úgy válaszol, hogy "a vallásos ember is intoleráns velem, mert olyan hitet vall, ami engem sért"
        - ez kb. olyan, mintha a pénztárca tulajdonosának jogait vetnénk össze a tolvajéval... "nem ér, elvette!", mire a tolvaj: "az nem ér, hogy nálad volt!"
    - mi lenne, ha pl. az iszlám miatti sertés-ellen berögződés miatt egy államban betiltanák a sertés fogyasztást?
        - azt érezzük, hogy ez szar, de miért? vallási intolerancia nem lehet, mert habár nekik nem szabad, olyan nincs, akinek kötelező.
        - vagyis megint oda jutunk, hogy egyszerűen azért, mert a személyes dolgainkba ne ugasson bele senki!
    - van, aki szerint a szeszes italok árusítását is be kell tiltani, mert az neki társadalmi joga, hogy ne veszélyeztessék a biztonságát, ne rombolják a társadalom szerkezetét, ne profitáljanak "helytelen" dolgokból, stb.
        - kb. az alá rejtve, hogy maga az árulás mást is érintő tevékenység, de nem azzal van a baj, hanem az ivással
        - ez kb. megint ugyanaz, hogy ne legyen _semmi_ szabadság, csak amivel én is egyetértek... kussolj!
    - vagy hogy vasárnap megpróbáljuk betiltani a munkát (ami akkoriban eléggé éles téma volt)
        - lehet rizsálni erről-arról, de ez igazából ugyanúgy csak vallásos nézetek rákényszerítése másokra
        - lehet, hogy nem olyan kegyetlen, mint amikor az Inkvizíció kerékbe tört, de a mögötte rejlő mentalitás ugyanaz
    - vagy amit a Mormonokkal művelnek
        - nyugodtan le lehet nézni a hitüket anélkül is, hogy átkényszerítenénk őket a mi oldalunkra




- az eddig lefektetett alapelvet kell elfogadni, hogy utána az alkalmazásukkal minden specifikus területen a "helyes" határhoz juthassunk el
    - de nyilván az nem cél egy kis esszében, hogy a részleteket kifejtsük
    - itt csak egy-két alkalmazás-prototípus következik, amik remélhetőleg példával szolgálnak arra, hogy majd a többit hogy szuszakolja ki mindenki maga
- az alapelv pedig (ismétlésként):
    - a társadalom nem szól bele (sem közvéleménnyel, és főleg nem törvénnyel) abba, ami csak az egyénre tartozik
    - csak abba szólhat bele, ami mást is érint
        - persze ez itt nem kötelező... pl. versenyhelyzetben az egyik a másik "kárára" győz, de ha azt becsületesen teszi, akkor az ilyenek "megtorlásától" a társadalom érthetően eltekint
        - a lényeg, hogy csak az ilyen, mást is érintő esetben vetődjön egyáltalán fel a kérdés, hogy a társadalom beavatkozhat-e, mert amúgy nem!
- a kereskedelem több felet is érint, szóval az fair play lehet
    - megint más kérdés, hogy érdemes-e
    - a szabad piac lehet, hogy jobban szabályozza a keresletet/kínálatot, mint az állam
    - de itt most nem is ez a fontos, hanem hogy **elvileg** sok esetben szabályozható lenne
    - a tiltásnál is inkább azért nem, mert az nem az eladó, hanem a vevő szabadságát sérti
- a elég biztos, hogy bűncselekmény vagy baleset készül, akkor persze nem kell megvárni a bajt, hogy közbeavatkozhassanak
    - ez ilyenkor nem annyira a szabadság korlátozása, mert bűn esetén eleve nem volt szabad, hogy azt csinálja, balesetnél pedig nem tudta, hogy mi történne, ha azt csinálná, amit csinálni készült
    - ha viszont csak "veszély" van, akkor jobb csak a figyelmeztetés, és majd az egyén eldönti, hogy mit kezd azzal az információval
- hasonló a "mérgek eladása" eset
    - ha nem mondjuk csak gyilkosságra való, akkor korlátozni nem lehet (ugye a vevő jogai)
    - de arra nyugodtak kényszeríthetjük az eladót, hogy bizonyos figyelmeztetést helyezzen el a csomagoláson
    - vagy valami nyilvántartást vezetni, ami a vásárlást nem gátolja, viszont a jogtalan használatot nagyban megnehezítené
- részegség esetén alapból semmi közük ugye hozzá
    - de ha mondjuk így valami bűnt követ ell az illető, akkor felkerülhet valami listára, ami miatt neki már korlátozottabb lehet az "alkoholfogyasztási engedélye", és visszaeséskor súlyosabb büntetésre is számíthat (mert ilyenkor az állam már a másokra is kiható ügyeket szabályozza)
- van, amit nyilvánosan nem szabad
    - de ez nem a tettet korlátozza, csak a nyilvánosságát, ami ugye másokat is érint, ezért fair play
- ha tenni szabad, akkor javasolni, hirdetni, vagy "felbujtani" szabad-e rá
    - itt már sokkal zavarosabb lesz a víz, van érvelés mindkét oldalon
- a bizonyos tetteket támogató helyekbe is csak akkor beleszólni, ha másnak gondot okoz
    - onnan indulnak törvényszegések pl.
- amit a szabadság jegyében nem szabad tenni, az az, hogy lemondunk a szabadságunkról, mert azzal megfosztjuk magunkat a visszavonás jogától
    - ez valamilyen szinten vonatkozik egyéb, több embert de izoláltan érintő egyezményre (pl. házasság), hogy valamilyen módon azért ki lehessen szállni belőle a körülmények változása miatt
- de amíg van sok olyan eset, ahol az állam jobban korlátoz, mint kellene, olyan is van, ahol pedig nem korlátoz annyira, mint kellene
    - pl. hogy bizonyos helyzetekben mennyi hatalmat ad egy egyénnek egy másik felett
    - a férj hatalma a felesége felett (még akkor, de azért most sem _teljesen_ fényes még a helyzet), vagy az apa hatalma a gyereke felett nagyobb, mint kellene
    - csak nézzük meg azt a sok oltás-ellenes idiótát...
    - egy gyerek világra hozása kötelezettségekkel jár, és itt igenis _lenne_ joga beleszólni az államnak, hogy ez legalább egy szintet megüssön!
    - ez a taníttatásra is vonatkozik
        - de persze nem úgy, hogy az állam mondja meg, hogy _mit_ tanítsanak a gyereknek és _hogyan_! mert az már megint egybeolvasztás lenne az egyéniségek helyett
        - de azt azért jogosan elvárhatja az állam, hogy LEGYEN! valami oktatás
    - és persze magára a gyerekvállalásra is... miért vállalhat bárki gyereket? miért?
- utolsó adag kérdés: mikor _segítsen_ az állam az egyénnek egy bizonyos dologban (ahelyett, hogy csak úgy hagyná, hogy magától csinálja)
    - amíg az informálásról, a tanácsadásról, az esetleges szabályozásról (mit hogyan kellene csinálni) van szó, addig csak bátran, hadd menjen minden, ami csak mehet
    - mert ezzel az egyéneket erősítik, az ő önálló képességeiket "hívják elő", hogy jól csinálhassák meg maguknak a saját dolgukat
    - a baj ott kezdődik, ha megpróbálják kivenni az egyének kezéből a munkát, hogy az államra kelljen hagyatkozniuk
        - a hozzáértés hiányában nem hogy nem fognak érteni a dolgukhoz, de még arra sem lesznek rendesen képesek, hogy megítéljék és kritizálják a kormány munkáját (amivel elszámoltathatnák őket)

<br />






























## Összefoglalás

- és akkor miért is fontos ez az egyén szemszögéből, hogy mit tegyen/tehet az állam
    - azért is, hogy kordában tudjuk tartani a kormányt, ha túl akar nyúlni a hatáskörén
    - de legfőképp azért, hogy mi egyének tudjuk, hogy mi az, amiben választhatunk
        - sőt, ha elfogadjuk a kapott hitek vakon követése vs. döntés érvelést, akkor nem is csak "választhatunk", hanem "kellene választanunk"
        - ébredjünk fel, lássuk meg, hogy lehet másként is, tanuljunk, tapasztaljunk, mérlegeljünk, és aztán döntsünk magunknak! vállaljunk felelősséget a saját sorsunkért.