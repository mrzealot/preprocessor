---
layout: post
title: Bruce Bueno de Mesquita & Alastair Smith - Diktátorok kézikönyve
cover: dictators_handbook
tags: [stratégia]
pages: 400
date: 2022-01-15 00:01
excerpt: >
    TODO
---

Első ránézésre ritkán logikus, hogy a nyilvánvalóan korrupt, csaló, hazug, *[illeszd ide a kedvenc negatív jelződet]* politikusok hogy maradnak hatalmi pozícióban olyan sokáig.
Hogy lehet egy erőforrásokban gazdag ország lakossága szegény?
Hogy lehet egy rendszeres természeti csapások által sújtott terület felkészületlen az N+1-edik alkalommal is?
Hogy kaphatnak egy gazdasági összeomlás során a milliomosok segélyt, amíg a kis cégek tönkremennek?

Az ilyen vezetőket és szituációkat szeretjük démonizálni, hogy aztán nyugodtan hihessük: mi nem tennénk ilyeneket.
Pedig ha alánézünk, akkor vannak azért a politikának is szabályai, amiket a vezetőknek be kell tartaniuk.
Sőt: mivel ezek általános "uralkodási szabályok", ezért az üzleti, családi, vagy szinte bármilyen szervezeti életre vonatkoznak.
És addig nem érthetjük meg (és pláne nem tehetjük "rendbe") a hatalmi viszonyokat, amíg nem értjük a szabályokat.
Úgyhogy ezekről tanulunk most egy kicsit Bruce Bueno de Mesquita és Alastair Smith -- [Diktátorok kézikönyve](https://moly.hu/konyvek/bruce-bueno-de-mesquita-alastair-smith-diktatorok-kezikonyve){:target="_blank"} című könyve segítségével.

A tartalom a következőképp alakul:

- [A politika szabályai](#szabalyok)
- [Hatalomra kerülés](#hatalomra_kerules)
- [Hatalmon maradás](#hatalmon_maradas)
- [Bevételek](#bevetelek)
- [Kiadások](#kiadasok)
- [Privát javak](#privat_javak)
- [Külső segély](#segely)
- [Lázadás](#lazadas)
- [Háború](#haboru)
- [És akkor mit lehet tenni?](#valtozas)

<br>






## <a name="szabalyok"></a>A politika szabályai

Kezdjük ott, hogy a politikai szabályok egyáltalán nem bonyolultak -- csak enyhén más megvilágításba kell helyeznünk az egész világképünket.
A politika a hatalom megszerzéséről és megtartásáról szól.
Ennyi.
Tényleg.

A politikai túlélés legfőbb záloga pedig az, hogy minél kevesebb embertől függjön a hatalmon maradás.
Ilyenkor ugyanis szinte tetszés szerint megszabható az adóztatás mennyisége -- a többség morgása ellenére is, elvégre a többség nem kell az újraválasztáshoz.
Az innen befolyó bevételből aztán szépen finanszírozható a kis belső kör lojalitásának fenntartása.
És még néhány stadionra is futja majd, khhhmmm...

Ezek az igazi mozgató rugók, nem a hazafiság vagy bármi egyéb magasztos ideológia.
Ezért minél hamarabb abba kéne hagynunk, hogy naivan a közjóról vagy a nemzeti érdekekről beszélünk.
Beszéljük a konkrét hatalmon lévő egyénekről és az ő egyéni, személyes, emberi, önző érdekeikről.

<br>

Az első felvetésünk, hogy Superman-t megszégyenítő természetfeletti erő hiányában senki senki nem képes egyedül vezetni egy országot (vagy akár egy vállalatot).
Példánk XIV. Lajos, avagy a "Napkirály", aki (a közhiedelemmel talán ellentétben) nagyon nem egyedül csinálta a dolgokat, és nagyon nem csak a saját kénye-kedve szerint.
Lehet, hogy a nép szemében ő az abszolút hatalom, de közben ő is azzal volt elfoglalva, hogy kiktől függ a hatalma.
A régi arisztokrácia befolyását felhígította a köznép bevonásával, illetve szó szerint (az élőhelyüket is beleértve) magához kötötte őket.
Mondhatni egyszerre volt jelen a répa és a bot:

- Répa: ha úgy viselkednek, ahogy a királynak jó, akkor lesz csak nekik is jó;
- Bot: ha pedig nem, akkor most már sokkal nagyobb körből pótolhatók, és ezért könnyebben tehetők el láb alól.

Avagy a szerzők hasonlatával:

> Senki nem uralkodik egyedül; senkinek nincs abszolút hatalma. Csak az változik, hogy hány hátat kell vakarni, és hogy mekkora a kínálat a vakarható hátakból.
> > No one rules alone; no one has absolute authority. All that varies is how many backs have to be scratched and how big the supply of backs available for scratching.

<br>

Ha ezt elfogadjuk, akkor a vezéren kívülre fordíthatjuk a tekintetünket.
A hatalma alapján képző *többieket* pedig három politikai dimenzió mentén oszthatjuk fel.
Vannak a:

- **Névleges választók**: mindenki, aki **elvileg** beleszólhat a választás eredményébe -- vagyis általában minden szavazásra jogosult felnőtt; a

- **Valós választók**: a névleges választók azon részhalmaza, akik ténylegesen kiválasztják a vezetőt (mondjuk jelöléssel, akire egyáltalán szavazni *lehet*) -- vagyis általában egy párt tagjai; és végül a

- **Nyerő koalíció**: a valós választók azon (szűk) részhalmaza, akiktől a vezető politikai életben maradása függ -- vagyis az a pár ember, akinek hatalma lenne megbuktatni a vezetőt, és ezt a vezető is tudja.

Ez a hármas kb. a **mellőzhető** / **befolyásos** / **esszenciális** nevezéktannak jellemezhető a legegyértelműbben.
És innentől többségében ezekről a csoportokról lesz szó, mert ez a 3 dimenzió szinte önmagában meghatározza, hogy egy adott országban milyen lesz a politika, mit úszhat meg a vezető szárazon, kinek "felel", és hogy az alattvalói életminősége milyen is lesz alatta.

Minél több az esszenciális, annál kevésbé lefizethetőek -- elvégre a pénz véges, és sokfelé osztva már nagyon vékonyka szeletek maradnának.
Így ilyenkor ténylegesen a "nép" érdekeit kell általánosan szem előtt tartani, már csak politikai önérdekből is.
Ím a demokrácia.

Viszont minél *kevesebb* az esszenciális, annál jobban megteheti a vezető, hogy őket lefizeti, míg a többiek szívnak.
Ím a diktatúra.

A demokrácia és a diktatúra között nincs éles határ -- illetve demokrácia és demokrácia között is lehetnek hatalmas különbségek.
Ami meghatározó, hogy milyen arányban vannak a mellőzhetők, a befolyásosok, és az esszenciálisok.

Mellesleg az is a 3 dimenzión múlik, hogy a beszedett adókból a vezető mennyit tarthat meg magának.
Ha a befolyásosak száma sokkal nagyobb, mint az esszenciálisoké (vagyis, könnyen lehetne másik esszenciálist választani), akkor az esszenciálisok nem mernek majd annyira ficeregni -- ezért a vezető jobban lefölözhet mindent.
Ha viszont nem nagy a különbség (mert mondjuk a befolyásosok és az esszenciálisok is kevesen vannak, lásd katonai diktatúra vagy monarchia; vagy mindketten sokan vannak, lásd demokrácia), akkor "igazságosabbnak" kell lennie.

<br>

Ennyi előkészítés után készen állunk kimondani az 5 alapvető politikai szabályt:

1. Az esszenciálisok legyenek minél kevesebben!

2. A mellőzhetők legyenek minél többen!

3. Irányítsuk a pénz áramlását tudatosan -- nem az a fontosabb, hogy nagyobb legyen a torta, hanem hogy mi vágjuk a szeleteket!

4. Fizessünk az esszenciálisoknak pont annyit a hűségükért, amennyit muszáj, és ne többet!

5. Annyit viszont mindig fizessünk nekik, amennyi a hűségükért kell -- vagyis, a nép érdekében ugyan ne vegyünk ki a fillért se a támogatóink zsebéből!

Innentől pedig lássuk, hogyan magyarázzák ezek a szabályok a különböző politikai szituációkat és viselkedéseket:

<br>



















## <a name="hatalomra_kerules"></a>Hatalomra kerülés

A hatalom átvételéhez először is le kell váltanunk a jelenleg hatalmon lévőt.

A kihalás, vagy akár csak az előszele (betegség, öregség, stb.) könnyen vezet olyan jó időzítésekhez, ahol egy addig kudarcra ítélt hatalomátvételi kísérlet is sikerülni fog -- mert a koalíció egy halottól már nem kaphatja majd meg a jussát, ezért utat enged valaki újnak.
"A király halott; éljen soká a király!"
Öröklésnél általában az a jobb befektetés a koalíciónak, ha a folytonosságra tesznek -- hogy majd a fiú is olyan lesz, mint az apa.
De ugyanez vonatkozhat formálisan kijelölt utódokra is.

Ha épp nincs a vezetőben annyi jó érzés, hogy magától meghal, akkor vagy az ő koalíciójának lefizetése, vagy a külső erőszak marad, mint opció.
A belső erőszakhoz kell a koalíció támogatása, mert (definíció szerint) ők képesek tartani a jelenlegi rendet -- vagyis azt a nép nem nagyon tudja felborítani, ha ők nem hagyják.
Hathat viszont egy pénzügyi krízis, mert az esszenciálisokat nem fogja túlzottan érdekelni, hogy épp *miért* nem kapják a jussukat; inkább olyan után néznek, akinél majd megint kapnák.

A hatalom átvétele után (jó esetben azonnal) következik a kormányzati eszközök átvétele.
Magyarán mondva: Hol a pénz?!
Diktatúrákban a sebesség a lényeg -- egy hatalmi vákuum esetén ugyanis egyszerre valószínűleg számtalan olyan lehetséges koalíció létezik, aki át **tudná** venni a hatalmat.
Aki ezek közül először át is veszi (kincstár, sereg, stb.), az utána a többi lehetségest már könnyen elnyomhatja.
Végül pedig rátérhetünk a saját koalíciónk kialakításához, akik aztán majd a helyünkön is tartanak.

Ha ez mind egy kicsit archaikusan vagy diktatórikusan hangzott, ne aggódjunk: demokráciáknál is ugyanezek az elvek alapján megy minden, csak ott nincs akkora sietség a szabályok miatt.
És a szabályokat be is tartják, mert egy normális demokráciában a névleges és a tényleges választók szinte ugyanazok, és a koalíció is elég nagy.
Ezért publikus javakkal lehet leginkább "lefizetni" őket.
Ami viszont mindenkinek jó, ezért a nép sem igyekszik beleköpni a levesbe.
És a koalíciónak is várhatóan kb. ugyanennyire lesz jó ezután is, vagyis nincs extra nagy hűség.
És mivel sokan kellenek, így a leváltás félelme sem akkora.
Szóval a staféta átadás szép nyugiban zajlik, nem hullanak fejek -- de a háttér motivációk továbbra is ugyanazokra az alapszabályokra vezethetők vissza.

<br>



















## <a name="hatalmon_maradas"></a>Hatalmon maradás

- a legfontosabb a lojális koalíció
    - de nem feltétlen azok, akik segítettek hatalomra jutni - mert oda jutni és ott maradni két nagyon különböző dolog
    - "After toppling the previous leader, it’s only a matter of time until they realize that they can do the same again."
- sokkal jobb az olyan esszenciális, aki inkompetens de lojális, mint aki kompetens (és ezért cserébe potenciális rivális lehet)
- ha pedig kompetens segédek kellenek, akkor mindenképp biztosítsuk be, hogy nem vehetik át a helyünket
    - vérvonalas jellegű körökben eunuch-ok
    - vallási diktatúrákban más vallású tanácsadók
    - vagy ugye erre van a széles esszenciális-utánpótlás is (és a látszat-választások, ahol a vezető nyilván nem változik ugyan, de az esszenciálisait így látszólag legálisan lecserélgetheti, így azok jobban viselkednek majd)
- répa + bot
- persze a demokráciában sem angyalok élnek
    - a csalásnál mit sem számít, hogy morálisan "rossz"
    - szavazók körének korlátozása, a másik párt oldalára hajló szavazó körletek kompromittálása, gerrymandering, gyülekezési tilalom, stb.
    - gondoljunk vissza Greene-re : aki nem hajlandó csalni a győzelemért, az gyakran kikap az olyanokkal szemben, akiknek nincsenek ilyen fenntartásaik

- sok ország példáján keresztül végigmegyünk, hogy a rendszer "kijátszásával" legális úton is milyen undorító helyzeteket lehet kialakítani
    - pl. ahogy Tanzániában az (államilag támogatott) sokpártrendszer miatt akár a szavazatok 10 százalékával is nyerhet a jelenlegi vezető jelöltje egy-egy körzetben, és hogy extra kisebbségi jelölések miatt a körzetekből is kevesebb mint a felénél elég a győzelem a parlamenti többséghez
        - vagyis az össznépi szavazatnak akár az 5, azaz **öt** százalékával nyerhetnek
        - és ez legális
        - és az emberek nem háborodnak fel rajta eléggé, hogy tegyenek ellene akármit is
        - nehezen haladok a könyvvel, mert közben nem tudok nem a Fidesz-re gondolni -- részben elismerően, de inkább undorral.

- blokkosított szavazás
    - ezzel "beszűkítve" a teljes szavazótábort és csökkentve a befolyásosak számát
    - és aztán persze a jutalmak is a blokk vezetőkön keresztül folynak

- még az is szeret először demokratának tűnni, aki utána erősen autokratába hajlana, mert így könnyebb lehet "túlélni" az átmeneti időszakot

<br>



















## <a name="bevetelek"></a>Bevételek

- inverz Robin Hood
    - mert miután lefizettük az esszenciálisokat, valahonnan vissza is kellene tudni tölteni az államkasszát
    - itt jön képbe az adóztatás, mert hát az mindenkitől jön, de általában csak az esszenciálisok zsebében köt ki
- ha túl sok, akkor azért lesz nulla a bevétel, mert senki nem akar majd azért dolgozni, hogy a kormánynak fizethesse be a bevételét
- ha túl kevés, akkor meg azért lesz nulla a bevétel (hiába dolgozik mindenki gőzerővel, mert meg is tarthatja)
- valahol a kettő között van az arany középút
    - de ezt az autokráciák hajlamosak túlnyomni (még a gazdasági veszteség ellenére is), mert politikailag annál stabilabb és lojálisabb bázist nyújt
    - demokráciákban is ugyanezt csinálnák, de mivel nagyobb az esszenciálisok/befolyásosak tábora, ezért jobban korlátozott, hogy meddig mehetnek el

- nagy különbség mégis az autokráciák és a demokráciák között a progresszív adóztatás
    - pl. jobb esetben aki egy bizonyos küszöb alatt keres, annak nincs (vagy kevesebb az) adó.
    - autokráciákban mindenkit "fejnek"

- kibúvó lehet, ha erőforrásokban gazdag az ország, mert az erőforrás akkor is értékes, ha túl van adóztatva
    - sőt, ha külső cégek bányásszák ki (és fizetnek érte busásan), akkor még az emberek produktivitása is mindegy, el lehet nyomni őket ezerrel
    - ezért kéne az ilyen "emberileg fejletlenebb" országok segítése érdekében inkább magasabb adókat és vámokat kivetni az érintett erőforrásokra -- hogy ne legyen rájuk akkora kereslet, ezért a forrás-kormányoknak jobban kelljen adóbevételre támaszkodnia, ami miatt már nem bánhatnának *annyira* lábtörlőként a néppel

- minél kisebb az esszenciálisok aránya, annál szívesebben vesz fel kölcsönöket is az állam
    - mert ilyenkor az esszenciálisok aránytalanul nagyot szakíthatnak az azonnali extra pénzből
    - a többiek meg viselhetik a kamat terheket
- és különben is: aki nem vesz fel hitelt, annak kisebb lesz a kerete, hogy lefizesse az esszenciálisokat
    - és így veszélybe kerül az olyan trónbitorlókkal szemben, akik nem szégyellnének hitelt felvenni, és ezáltal jobb potenciális jussot nyújtani a támogatóiknak

- vagyis a kölcsönök elengedése is csak oda vezet, hogy a vezető (az újonnan felszabadult kapacitásnak köszönhetően) még több kölcsönt vehet fel az esszenciálisok lefizetésére
    - ha azt akarjuk, hogy a vezetőnek is érdeke legyen a demokratizáció, akkor a pénzügyi krízis egy jó módszer -- ami ugye a hitel elengedés ellentéte :)

<br>



















## <a name="kiadasok"></a>Kiadások

- "during an economic crisis autocrats shop around for bailout money from others to save themselves in the name of relieving their country’s financial woes." :D
    - a demokraták viszont nem szeretik az ilyesmit, mert tisztán jelzi a választóiknak, hogy rosszul teszik a dolgukat, ezért leváltásra érettek

- sokan vélik, hogy előbb legyenek gazdagok az államok, és majd akkor szabadok/demokratikusak is lehetnek
    - de ez sajnos a gyakorlatban nem függ össze ennyire
    - vannak szegényen is demokratizálódó országok (akik utána általában a gazdagodás felé is gyorsabban haladnak)
    - és vannak amúgy relatíve gazdag országok is, ahol ez inkább csak akadályozta a felszabadulást

- a publikus javak (infrastruktúra, oktatás, egészségügy) is csak annyi van, amennyi muszáj, hogy ne lázadjon a nép, és tudja végezni a dolgát (hogy legyen adó bevétel)
    - ezért autokráciákban általában kevesebb (lásd top egyetemek aránya)
    - nagyon tetszett a fővárostól a reptérig táv úton kontra légvonalban aránya, mint metrika
    - és hogy ez pl. a földrengésvédelemre is milyen szépen általánosítható

- "Democracies are not lucky. They do not attract civic-minded leaders by chance. Rather, they attract survival-oriented leaders who understand that, given their dependence on many essentials, they can only come to and stay in power if they figure out the right basket of public goods to provide. Small-coalition leaders figure out their solution to the exact same survival problem. It is just that when the coalition on which they rely is small then the mix of public goods is slimmer and trimmer. It is designed for survival purposes in both cases."

<br>



















## <a name="privat_javak"></a>Privát javak

- látszólag a demokráciák ugye nem olyan korruptak, és a bevételek kisebb százaléka megy az elit lefizetésére (mert a nagyja a népet *kell* hogy szolgálja)
    - viszont a nagyobb produktivitás miatt nagyobb az összbevétel, és így egy nagyobb torta kisebb szelete is lehet nagyobb abszolút értékben, mint a diktatúrák kizsákmányolása

- demokrata privát jutalom: leggyakrabban torzított rendeletek, amik habár látszólag a teljes népet szolgálják, az esszenciálisokat aránytalanul jobban

- autokrata privát jutalom: sokszor nem is direkt, hanem inkább hagyják, hogy egy réteg szabadon korrupt-kodhasson (lásd rendőrség pl.)
    - így maguknak szedhetik a saját adóikat, ami miatt lojálisak lesznek lesznek a rendszerhez, ami ezt hagyja
    - és ha mégsem, akkor "korrupció" vádjával gyorsan eltehetők láb alól

- IOC + FIFA korrupció
    - itt is szépen látszik, hogy a kis esszenciális méret miatt éri meg ez a stratégia
    - nem vizsgálni/tiltani/korlátozni kéne a kenőpénzeket, hanem egyszerűen megnövelni a tényleges szavazattal bírók számát -- mondjuk a tizen-párról egy tizen-ezres létszámra... onnantól már nem menne a lefizetés (egyszerűen nem lenne rá pénz), így maradna a tényleges érdem alapján való elbírálás (vagy legalábbis nőne a súlya)


És ami marad
    - amit megítélése szerint költhet -- ami a belátására van bízva
    - na EBBŐL lehet igazán kapzsi, vagy nagylelkű a néppel
    - mert ha a privát javakból próbálja lenyúlni, akkor hamar az utcán (vagy akár a hullaházban) találhatja magát


szóval ott tartunk, hogy kb. minden szemszögből látjuk, miért lenne jobb, ha a vezetők egy nagyobb koalíciónak tartoznának elszámolással
csak hát ők ezt nyilván nem szeretnék...
hogy vegyük akkor rá őket?

<br>




















## <a name="segely"></a>Külső segély

- itt fordulnak a demokraták is igazán "ördögibe"
- "[Things are] much easier to explain by looking at aid as a payment for favors rather than a tool for alleviating poverty."

- ki ad kinek segélyt?
    - általában demokráciák (mert náluk számít a népszerű politika, mert sok az esszenciális)
    - általában autokráciáknak (mert ott olcsó megvásárolni valami olyat, ami nekik akár rossz, mert ott kevés az esszenciális, és őket könnyű kompenzálni valami olyanért, ami a népüknek szar)
- mennyit?
    - az alsó határ az, amennyivel a fogadó fél kompenzálni tudja az esszenciálisait
        - ha fejenként 100 forint kárt okoz az új rendelet, de én több mint 100-at kapok azért, hogy elfogadjam, akkor mehet
    - a felső határ pedig az, amennyit a donor esszenciálisai még szívesebben erre költenének a készpénz helyett
        - ha fejenként 100 forintért béke lehet a Közel-Keleten, akkor mehet, de ha csak fejenként 10.000.000 forintért, akkor inkább zsebbe kérném
- miért?
    - erre ugyanaz a válasz, mint eddig mindenre: hogy a hatalmasok megtarthassák a hatalmukat
    - lásd ki ad kinek
    - az USA-ra vonatkozólag például statisztikailag kimutatható, hogy a segélyezett országok lakosai általában annál inkább utálják a donort, minél többet kapnak
    - ez is szépen illusztrálja, hogy a segély nem a szegénység enyhítéséről, hanem politikai szívességekről szól
- mik ennek a következményei?

    A/B nemzetek matekpéldája nagyon szemléletes
        - a segéllyel mindkét ország jól járhat (a donor és a segélyezett is.. ezért létezik egyáltalán), de úgy, hogy közben a segélyezett nép épp hogy jól megszívja

    - "It is perhaps ironic that while aid affords the resources to alleviate poverty and promote economic growth, it creates the political incentives to do just the opposite."

    - még ha tényleg a szegénység enyhítésére is megy a pénz, akkor is általában oda, ahova a kormánynak amúgy is költenie kellett volna, legalább egy minimális szint fenntartására
        - így viszont, hogy mások kiveszik a kezükből a felelősséget, az erre fordítandó pénzt annál nyugodtabban tömhetik a koalíciójuk (vagy a saját nadrágjuk) zsebébe

    - sokkal jobb lenne, ha a segélyt nem előre, hanem utólag adnánk, amikor konkrétan felmutatható a változás
        - ez katasztrófák esetén nyilván trükkösebb
        - de a jelenlegi rendszerben a segélyek sajnos csak pont azt érik el, hogy a vezetők annál könnyebben söpörhessék a szőnyeg alá a problémáikat

- mit tanulhatunk ebből a nemzetépítésről?
    - demokráciáknak nem érdeke "demokratizálni" más államokat, mert utána nehezebb megvenni őket (ha valami olyat akarnak, ami a donornak nem jó)

<br>



















## <a name="lazadas"></a>Lázadás

- eddig leginkább arról volt szó, hogy az esszenciálisok támogatása hiányában hogy dől meg a kormány
    - de ritkább esetekben a nép felkelése is elég lehet (akár úgy is, ha amúgy az esszenciálisok nem akarnák engedni)

- ha nagyon durva az elnyomás, akkor valószínűleg vagy fizikailag nem is képesek, vagy egyszerűen nem lesznek hajlandók (mert szépen előre van vetítve nekik, hogy milyen brutális büntetés/halál vár rájuk, és akár a családjukra is)
    - ezért a sikeres tömeges fellázadás inkább az ilyen arany középút helyzetekben gyakoribb
    - ahol elég szar a helyzet, hogy megérje a javításáért kockáztatni
    - de nem elég szar, hogy az ember ne is merjen kockáztatni

- ebből következik, hogy egy vezető két módon fojthatja el már csírájában a felkelést
    - vagy annyira el-demokratizálódik, hogy a lázadásnak már nincs értelme
    - vagy annyira el-diktátorosodik, hogy a lázadás kb. lehetetlenné válik
    - ez a döntés persze nagyban függ attól is, hogy mennyire bízhat a vezér a seregben, hogy az majd elfojtja a népet, ha az mégis megindulna

- kell egy kiváltó "sokk"
    - ami lehet egy pofátlanul elcsalt választás, egy természeti katasztrófa, egy gazdasági gödör (ami miatt a vezér már nem tudja fizetni az esszenciálisait), stb.

- de ilyenkor is gyakori, hogy csak egy diktátor-csere történik
    - hogy lehet akkor úgy lázadni, hogy demokratizálódás legyen az eredménye?
        - ha nincsenek természeti erőforrások :/
        - ha csak eleve egy nagy koalíció hátán sikerül leváltani a rendszert

- kívülről úgy lehetne rávenni őket, ha a már demokratikus országok feltételekhez kötnék a segélyt
    - de ez, mint láttuk, senkinek nem érdeke - és ezért (még) nincs is rá megoldás :/

<br>



















## <a name="haboru"></a>Háború

- ez a leegyszerűsített nézet még a háborúkra is szépen kivetíthető
    - Sun Tzu az autokratáknak jó, de a modern demokráciák nem véletlen nem követik a tanácsát
    - Sun Tzu: gyorsan, rövid konfliktusra készülve, inkább feladni, ha nem megy, és privát javakkal motiválni a harcosokat
    - demokrácia: megfontoltan, viszont ha belemegyünk, akkor onnantól (szinte) bármi áron, és a nép érdekében
- egyszerűen a demokráciákban megtehetik, hogy eleget költenek a háborúra
    - és hogy aztán vigyáznak is a katonáikra - mert még győzelem esetén is jöhet a leválasztás, ha túl nagyok a veszteségek
    - az autokráciákban inkább az esszenciálisok lefizetésére kell a pénz, és pont azzal billentenék ki magukat, ha előlük vennék el a pénzt a háború javára - a katonák meg ott dögöljenek meg
- támadói esetben
    - demokratáknak ez is szívesség "vásárlás" (mint a segélyek), csak itt kikényszerítve - de aztán be is tartatva
    - autokratáknak plusz terület/erőforrás/stb. szerzési lehetőség, ezért egy bizonyos ponton túl nem éri meg

<br>



















## <a name="valtozas"></a>És akkor mit lehet tenni?

- "Backsliding is, and should be, the way leaders deal with problems. It is the existing rules that have allowed them to seize and control resources to date. A headlong plunge into new ways of conducting politics might only heighten a leader’s risk of being overthrown."

- eddig, a tisztánlátás végett, azzal foglalkoztunk, hogy mi van; nem pedig azzal, hogy mi *kéne hogy legyen*!
    - arra most, az eddigiek fényében térünk rá egy kicsit
    - de most is csak nyitott szemmel, naiv és utópikus álmodozás nélkül
    - olyan nem lesz soha, hogy mindenkinek jó
    - és olyat sem mondunk, ami, habár sokaknak jó lenne, de nem áll mindenkinek érdekében, akinek a támogatása szükséges a változáshoz
    - és akkor így mi marad?

---
- J. P. Morgan had it right: There is always some principled way to defend any 
position, especially one’s own interests. "A man always has two reasons for doing anything: a good reason and the real reason."
---

- a vezér és az esszenciálisok is kevés esszenciálist akarnak, amíg kevés az esszenciális
    - de van egy "átbillenési pont", ahonnan kezdve a vezér és az esszenciálisok érdekei szétválnak
    - a vezér (jó politikusként) továbbra is kitart az egyes számú aranyszabály mellett, miszerint legyen kicsi az esszenciálisok száma
    - az esszenciálisoknak viszont ezen a ponton túl már annál több jut, minél jobb a népnek -- mert már eleve annyira sokfelé oszlik a privát zsebpénzük, hogy egyre jobban kezd számítani az általános jólét az ő szempontjukból is
    - ezt az "éket" kell egyre inkább beékelni a vezér és az esszenciálisok közé egészen addig, amíg egy demokrácia nem stabilizálódik ki a történetből
        - van olyan pont is, ahol már a gazdasági növekedés és produktivitás miatt akkor sem érné meg visszacsökkenteni az esszenciálisok számát, ha az csak konkrétan egyetlen ember lenne -- innen már nem lesz visszacsúszás

- "a new boss, a dying boss, or a bankrupt boss" --> ilyenkor vannak az esszenciálisok a legnagyobb veszélyben, és ezért ilyenkor a legnyitottabbak arra, hogy inkább a bővítés felé billenjenek (amiben nagyobb valószínűséggel benne maradhatnak ők is)
    - így lehet, hogy csökken a privát jutalmuk aránya, de a valamennyi jobb, mint a semennyi
    - és különben is, a fordulópont után akár még jobb is lehet

- gerrymandering
- electoral college
- imigrációs politika
    - ezek mind a szelektorátus (és ezáltal legalább valamennyire az esszenciálisok) növelése érdekében fontos témakörök

- a gazdasági nyomás miatt láttuk, hogy rossz a feltétel nélküli segély
    - viszont a technológiai segély jó lehet mindenkinek
    - a fogadó nép telefonok és internet segítségével kommunikálhatnak, ami gazdaságilag és a szervezőképesség miatt később politikailag is jó lesz nekik
    - a fogadó vezetés rövid távon örülni fog a megnövekedett gazdasági bevételnek, hosszú távon viszont (ha előrelátóak) lehet pont ők maguk fognak a demokratizálódás felé lépni (mielőtt a nép *lépteti* őket)
    - a donor népnek jót tesz, hogy a tech export miatt pörög a gazdaság
    - a donor vezetésnek pedig az a jó, hogy a donor népnek jó, és így annál valószínűbb, hogy újraválasztják őket
    - win-win-win-win :)

- és ha ilyen kötött segítség nem kell, akkor azzal legalább szépen lekommunikálták, hogy nem is érdemesek a segítségre

- amnesztia, vagy valami procedúra, hogy békés átállás lehessen a diktatúrák esetén
    - ezzel adnánk nekik egy kiskaput, hogy amikor szorul a hurok, ők maguk is inkább véget akarjanak vetni a diktatúrájuknak, mint sem köröm szakadtáig harcolni

- egy választás nem csak attól lesz fair és szabad, hogy a szavazóknak tényleg volt esélyük szavazni, és a számlálásnál nem csaltak
    - csalhattak már korábban is, amikor a szabad média vagy a kampányfinanszírozás irányításával etikátlan előnyt adnak maguknak a választás előtt - KHHMMMM!!! FIDESZ! KHHHMMMM!!!!!

<br>


















## Összefoglalás

