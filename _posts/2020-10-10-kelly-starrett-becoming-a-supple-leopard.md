---
layout: post
title: Kelly Starrett - Becoming A Supple Leopard
pages: 400
date: 2020-10-10 00:01
excerpt: >
    TODO
---

Első körben arra gondoltam, hogy a [Fegyencedzés]({% post_url 2020-04-03-paul-wade-fegyencedzes %}) mellé valami súlyzós módszerről szóló könyv kellene kiegészítésnek -- hogy lássuk a másik oldal érvelését is.
De aztán (részben a derekam és a vállam jóvoltából) ráébredtem, hogy az edzés mellé mindenek előtt sokkal inkább a mobilitás, a ön-karbantartás, a sérülések elkerülése, és az esetleges rehabilitációs technikák ismerete lenne indokolt.
Így kötöttem ki Kelly Starrett - [Becoming a Supple Leopard](https://www.goodreads.com/book/show/13594266-becoming-a-supple-leopard){:target="_blank"} (kb. "Váljunk hajlékony leopárddá") című kódexénél, ami nekem legalábbis alapjaiban változtatta meg a mozgáshoz való hozzáállásomat.

A könyv nagy része hemzseg a képektől, a konkrét gyakorlatok bemutatásától, és a tipikus hibák kijavításától.
Ezzel nem szeretnék versenyezni; nem is sok értelme lenne, erre ott a könyv.
A lényeg úgyis az elméleti részekben bújik meg, amit viszont igyekszem majd tömören és érthetően összefoglalni.
Higgyük el, azok ismeretében a konkrétumok feldolgozása akár már a netről is menni fog...
A tartalom a következőképp alakul:

- [Bevezetés](#1)
- [Gerincmerevítés](#2)
- [Az egy-ízület szabály](#3)
- [A nyomaték törvényei](#4)
- [Alapvető pózok](#5)
- [Mozgás hierarchia](#6)
- [Szisztematikus mobilitás](#7)
- [És a többi...](#8)

<br>














## <a name="1"></a>Bevezetés

- az emberi mozgás aranykorát éljük, mert:
    1. az internet lehetővé teszi az ötletek és módszerek gyors terjedését
    2. elfogadott és gyakori az inter-diszciplináris mozgás-rendszerek közti információ áramlás
    3. a köztudat is egyre jobban elfogadja, hogy az egyén mozgási/étkezési/regenerálódási szokásai az egyén felelőssége (ezért pedig egyre jobban érdeklődünk a testünk iránt, mérjük a releváns adatainkat, és a kezünkbe vesszük a változást vagy a karbantartást)
    4. egy jó modern edzés és kondicionálás minden mozgásformát lefed, és egyre inkább a valós életbeli terhelésekre készít fel
- rengeteg a kondi, rengeteg az edző, rengeteg mérhető adat keletkezik, amiből pedig már jobban lehet az emberek tényleges teljesítményére és szükségleteire következtetni, mint az eddigi, elszórt, izolált tesztekből
- ezekből pedig olyan rendszert lehet építeni, ami minden porcikánkat kiteszi a teljes mozgástartományának és teszteli az irányításunkat is
    - itt derüljön inkább ki, ha valamit a forma vagy a korlátozott mozgástartomány miatt helytelenül végzünk, ne a kosárpályán, ahol szakadás vagy sérv lesz belőle...
    - mellesleg pont ezek a mozgásformák kellenek majd a "hibajavítás" mellett az edzéshez is, szóval win-win
- a legnagyobb előny az, hogy így egy alapvető mozgás-katalógust tanulunk (biztonságos körülmények között), amit utána a valós életben is használhatunk
    - ahelyett, hogy fordítva, a valós életben próbálnánk alapból helyesen mozogni (ami sokkal veszélyesebb, és eleve sokkal nehezebben megítélhető)
    - a kontrolláltan megtanult alapmozdulatok összemixeléséből pedig akármilyen sportot/élethelyzetet leképezhetünk


- olyan rendszer kell, ami nem csak megtanít minden helyzetben és minden porcikánkat helyesen mozgatni, de még akkor is szól, ha valamit nem jól csinálunk (még a fájdalom vagy a sérülés előtt!)
    - a legtöbb esetben csak utólagos jelzésekre figyelünk fel (fájdalom, teljesítmény csökkenés, zsibbadás, stb.)
    - ebből kellene olyan, ami előre szól
- az utólagossal baj:
    - mindenkinek megvan a mozgási kerete, amire a csontjai/izületei/stb. garanciálisak
        - de ha szarul csináljuk a mozdulatokat, akkor hamar felhasználhatjuk a keretünket
    - de a fájdalom sokszor csak a mozgás után jön ki, amikorra már lemozogtuk a helytelen adagunkat
        - és még ha érződik is: nagyon elterjedt a megcsináltam-vagy-nem mentalitás, ami miatt sokszor tudatosan is gödörbe ássuk magunkat
- de van, ami előre szól: az edzés maga!
    - jó esetben a teljesítménnyel mérhető végső soron az is, hogy milyen helyesen csináljuk
    - a határok feszegetésével pedig gyorsan előjön majd az is, hogy mikor/hol és HOGYAN váltunk vissza az alapértelmezett, hibás formánkba
        - ha a megfelelő súllyal, vagy idő alatt már megy, akkor nézzük meg fáradtan, vagy valaki más ellen, vagy még nagyobb súllyal, stb.
    - abból tudhatjuk majd, hogy mire kell figyelni
    - a lényeg, hogy maga az edzés a diagnosztikai eszközünk, ha megfelelő szemmel és odafigyeléssel nézünk rá


- a sérülések nagyja szimplán megelőzhető
- négy kategória
    - patológia -- valami komoly orvosi gond van a háttérben, 1% (ez nyilván nem a mozgásterápia területe)
        - ha egy fertőzés, elváltozás, vagy bármi más belgyógyászati gond miatt nem megy a teljesítmény, akkor irány az orvos
    - katasztrofális sérülés -- elütött egy kocsi, vagy leestél a lépcsőn és kitörted a lábad...
        - ez megint csak 1%... vagyis eddig összesen 2%
    - a maradék 98% pedig
        1. izom túlfeszültség miatti mozgástartomány vesztés
            - idővel kopás, vagy az egyéb területek túlkompenzálása miatti fájdalom/sérülés
        2. helytelen mozgásforma
            - attól, hogy nem helyesen végezzük a mozdulatot, a testünk még továbbra is képes lesz erőt kifejteni
            - csak aztán ne lepődjünk meg, ha idővel valami elkopik, vagy egyszer csak hirtelen elszakad


- nyilván itt most csak a mozgással kapcsolatos dolgokat tárgyaljuk
    - de a teljesítmény és a sérülések elkerülése érdekében fontos megemlíteni, hogy az alapvető életviteli hibáknak sincs helye
    - szóval a hidratálás, táplálkozás, alvás, és stressz is nyilván számít!
    - de ide tartozik még a túl sok ülés, vagy a bemelegítés/levezetés hiánya is

<br>














## <a name="2"></a>Gerincmerevítés

- a leglényegesebb (akár minden más rovására), hogy a gerincünk alapállapotban legyen, és a törzsizmainkkal megtámasszuk a mozdulatok közben
    - így hatékonyabban vihetjük át az energiát a törzsünkön keresztül a végtagokba
    - és mellesleg le sem sérülünk közben
- fontos, hogy a helyes forma verődjön belénk az edzés során, mert utána a hétköznapokban is az lesz az alapértelmezésünk
    - persze, fáradtság vagy extra stressz esetén egyre jobban "kompromittálódik" majd a formánk, de egyre később, és egyre kevésbé
    - ezzel szemben ha eleve nem is vagyunk tisztában a helyes formával, akkor már az edzés alatt is a helytelent verjük magunkba, és már fáradtság nélkül is eleve úgy fogjuk csinálni a hétköznapokban
        - ebből van hosszú távon a baj
- sok edző hangoztatja, hogy a törzs merevítés (bracing) fontos, de külön nem tér ki a formára
    - ezért nem is csak az lehet a baj, ha nem merevítjük a gerincet, hanem az is, ha helytelen pozícióba merevítjük
- a csigolyáknál az a jó, ha egyszerre hajlanak, egy egész gerincen átívelő ívet leírva
    - ha csak a nyaki, háti, vagy deréki szakasz hajlik külön, az baj (lokális hiba)
- sokszor még a limitált mozgástartomány hátterében is a gerinc áll, nem a túl merev izmok/ízületek
    - a szar pozíció miatt az idegrendszerünk csak védeni próbálja magát, és szándékosan megmerevíti a környező izmokat, hogy nehogy nagy baj legyen
    - de ha rendesen állna a gerincünk, akkor nem lenne mi ellen védekezni, és engedné a teljes tartományt...
- a gerinc kb. mindennek a kulcsa
    - szóval mindegy, hogy hol a tüneti terület -- akár a térdünk vagy a vállunk fáj, először a gerincet kell rendbe tenni


- a gerinc-merevítő lépés sorozat először bonyolultnak és egy nyűgnek fog tűnni, de gyakorlással automatikussá tehető
    - tekintsünk úgy rá, hogy mindig, amikor **nem** úgy áll a gerincünk, sérülés veszélyben vagyunk... ez talán ad majd elég motivációt, hogy megtanuljuk helyesen tartani magunkat
- a gerinc-merevítő lépés sorozat:
    1. lábakat a földbe "csavarozni" (balt az óramutatóval ellentétesen, a jobbat megegyezően)
        - nem kell elfordítani, csak olyan feszítést kifejteni rá, mintha azt akarnánk
    2. természetes medence csont pozíció segg-feszítés által
    3. hasi belégzés
        - a segg csak beállítja a pozíciót, de aztán a hasizommal kell megtartani a feszességet, szóval...
    4. kilégzés, has feszítés, és közben a bordákat is a medence fölé helyezzük
    5. vállak hátra, fej a váll vonalában
        - mentális segítség, ha a füleinket a vállaink, csípőnk, és bokáink fölött szeretnénk elhelyezni
        - a végeredmény egy stabil, természetes gerinc póz, amiből utána bármilyen mozdulat indulhat
- állni sokkal jobb, mint ülni, de helyesen állni még jobb lenne
    - próbáljuk folyamatosat a tudatában lenni a pózunknak
- ülésnél a nem is az erő, hanem a kitartás lesz a baj, mert nagyon nehéz folyamatosan feszesen tartani a hasizmokat
    - és ha előre görnyedünk, akkor ülve már elég nehéz megjavítani a pózunkat
    - ilyenkor érdemes felállni, úgy merevíteni, és helyesen visszaülni
- amúgy is érdemes keresni a mozgási lehetőségeket, amikor csak lehet, és nem egy statikus pózban rohadni egész nap
- légzés szempontjából ha feszesen tartjuk a hasizmot, akkor alapból a rekeszizmon keresztül kell majd lélegeznünk, és úgy is kellene
- néha kellhet, hogy domború vagy homorú gerinccel végezzünk valamilyen kényelmetlen emelést sérülés nélkül
    - ilyenkor az a lényeg, hogy a feszesség végig meglegyen, és a mozgás közben NE változtassuk a gerincünk pozícióját
    - ha domborúan kezdtük, akkor az egész mozdulat alatt maradjon is úgy, és feszesen!

<br>














## <a name="3"></a>Az egy-ízület szabály

- ha statikusan már megy a gerinc merevítés, akkor ideje dinamikus mozdulatok közben is megtartani
    - csípőhajlítás teszt
    - kéz a fej fölé teszt
- természetesen szabad mozogni, de ezt nem a gerincből kellene
    - a csípőnk és a vállaink a két fő "motor", amik a mozgásokat generálják
    - a gerincünknek mindeközben pedig mereven, megtámasztva kellene lennie
- azért egy-ízület szabály, mert a csípő és a vállak nagyon hasonlóan működnek
- nagyon fontos, hogy milyen sorrendben terheljük meg az ízületeinket egy mozgásforma során
    - amivel kezdünk, az kapja majd a legnagyobb terhelést
    - ezért nem térdből, hanem csípőből kell indítani a guggolást
    - ezért nem könyökből, hanem vállból/mellből nyomjuk a fekvőtámaszt
    - szintén ezért nem előre, hanem hátrafelé kellene felkelni egy térdelő pozícióból (hogy a csípő, és ne a térdek vigyék el a balhé javát)
- mindez persze a legtöbb esetben teljesen új mozgási mintákat igényel majd

<br>














## <a name="4"></a>A nyomaték törvényei

- ezzel stabilizálhatjuk az ízületeket a helyes pozícióba a megerőltető munkához
- a gerinc beállításnál látott "csavarjuk a lábakat a talajba" is ilyen volt
    - ez az egyik módja, hogy a csípőnél nyomatékot generáljunk
    - de guggolásnál a "térdeket szét" is ilyen
    - vagy a vállnál a "hajlítsuk meg a rudat"
    - vagy fekvőnél szintén csavarjuk bele a földbe a kezeinket is
- egyiknél sem kell elfordítani persze... csak abba az irányba erőt kifejteni
- ahogy az egy-ízület szabálynál láttuk, a váll és a csípő nagyon hasonlítanak, mert mindkettő "golyós"
    - össze-vissza tudnak mozogni, ami a mozgástartományt tekintve jó, de egy konkrét mozdulat közben rossz
    - ha viszont a nyomaték segítségével kb. "becsavarjuk" őket a helyükre, akkor már kötötten, de cserébe stabilan fognak mozogni
    - teher alatt pedig nekünk pont erre van szükségünk
    - ha nem így teszünk, akkor az inakra és az izmokra építünk, hogy a helyén tartsák, ami nagyon veszélyes móka
- viszont nagyon nem mindegy, hogy kifelé vagy befelé akarunk forgatni
    - mert míg az egyik stabilizál, a másik még ront a helyzeten, és könnyíti a sérülést
- a nyomaték két szabálya
    1. ha hajlítunk (kb. amikor előttünk van a kezünk vagy a lábunk), akkor kifelé kell forgatni
        - szóval ha húzódzkodunk vagy máshogy húzunk vállból, vagy előre tolunk/fekve nyomunk, vagy guggolunk
        - és igen, ez engem is összezavart, mert van, ahol a váll nyújtásban van
        - de ha közben a kar hajlítva, akkor is kifelé kell forgatni (fekve nyomás, fekvő támasz)
    2. ha nyújtunk (kb. amikor mögöttünk van a kezünk vagy a lábunk), akkor befelé kell forgatni
        - kar lendítés, fej fölé emelés, láb lendítés futásnál, felemás lábpozíciónál (pl. dobás, box, dinamikus sport) a hátsó láb
- mindig csak épp annyi nyomatékot generáljunk, amennyit a mozgás igényel
    - nem kell túlzásba vinni, de elhagyni sem
    - pont annyi kell, hogy ne engedjük a testünknek, hogy rossz pózba húzzon
    - mert a testünk mindig megtalál egy egyensúlyi állapotot
        - csak ha mi nem teszünk róla, hogy az a helyes egyensúlyi állapot legyen, akkor hosszú távon megjárjuk
- ha eleve nagyon arra vannak fordítva a végtagjaink, amerre a nyomatékot kellene generálni, akkor egyre kevésbé fog menni
    - ezért nem szabad szétálló lábakkal guggolni, vagy kifelé fordított kezekkel fekvőzni
    - mert onnan már hogy fordíthatnánk még tovább kifelé?
- figyelem: sokáig menni fog kis súlyokkal, vagy kevésszer, vagy ritkán
    - de ez nem jelenti, hogy úgy jó, és nagyobb terhelésnél ezekből jön majd a sérülés

<br>














## <a name="5"></a>Alapvető pózok

- hét alapvető mozdulati minta (4 a vállal, 3 a csípővel), amiből gyakorlatilag minden egyéb mozgásunk összeáll
    - vagyis ezekből valamelyik a start pozíció, és a végpozíció is
    - aztán ehhez tanulhatjuk a mozgás mintákat, hogy az egyikből átmenjünk a másikba
- de ahhoz tudni kell a helyes kiindulási és érkezési formát is!
    - ha rosszul kezdjük, akkor szinte biztos, hogy rossz pózban is fogunk kikötni
    - de ha jól is kezdjük, akkor is köthetünk ki rossz végpózban
        - ami ismétlődő mozgásoknál a következő kör eleje, vagyis visszük tovább a hibát!
- ezekhez egyesével tesztek, hogy megvan-e a teljes mozgástartomány és motoros kontroll
    - az első csak a tartományhoz (maga a póz megy-e), a második pedig már terhelés alatt, hogy úgy is képesek vagyunk-e megtartani
    - ha gyakoroljuk, akkor utána nem csak ezeknél a gyakorlatoknál, hanem az életben is helyesen fogjuk csinálni!
    - ha pedig nem megy valami, akkor ezek a diagnosztikák alapján mehet a mobilizáció

1. fej fölötti egyenes kar (rúdról lógás)
2. nyomás (fekvő "alja")
3. lógatott kar (ez kellene, hogy legyen az "alapállapot")
4. eltartás / vállon tartás (fekvő "teteje" / húzódzkodás "teteje")
5. guggolás / lehajolás (gondolom mindenki el tudja képzelni)
6. pisztoly-guggolás (egy lábas, főleg a boka és a térd mozgástartományát vizsgálja)
7. kitörés (futásnál és úgy általában...)

- mindig törekedjünk a helyes pozíciókra a helyet motor kontroll által
    - ehhez először kell majd gyakorlás, hogy egyáltalán jól akarjuk csinálni
    - ha pedig már jól akarjuk, csak a "merevségünk" miatt nem megy, akkor jöhetnek a mobilizálások

<br>














## <a name="6"></a>Mozgás hierarchia

- az előbbi 7 archetípust ideje mozdulatokká összefűzni
- 3 kategória
    1. stabil pozíció --> folyamatos nyomaték --> vissza ugyanabba a stabil pozícióba
    2. stabil pozíció --> nyomaték **elvesztése** --> vissza ugyanabba a stabil pozícióba
    3. stabil pozíció --> nyomaték elvesztése --> vissza egy **másik** stabil pozícióba
- ezeken belül is sok könnyítési/nehezítési lehetőség van
    - felskálázás: sebesség, mennyiség, terhelés, egyenesen előre néző törzs, intenzitás
    - leskálázás: lassítás, teher csökkentés, extra stabilitási pontok (kapaszkodás), rövidebb mozdulat
- ezzel a hierarchikus rendszerrel jól be lehet lőni a kezdők betanulási ütemét, a hibás mozdulatok diagnosztikáját, vagy a sérülés utáni rehabilitációt

<br>














## <a name="7"></a>Szisztematikus mobilitás

- a "nyújtással" az a baj, hogy a mobilitás egy aspektusát próbálja csak javítani, és azt sem a legjobb módon
    - lehet, hogy az izmok megnyúlásával hivatalosan tágul a mozgástartomány, de ez az ízületekre, a motoros kontrollra, vagy a terhelés alatti teljesítésre nem vonatkozik
    - szóval amint használni akarjuk az frissen megnyújtott izmainkat a többi aspektus nélkül, csak még nagyobb esélyünk lesz a bajra... szinte mintha könyörögnénk érte, hogy megsérüljünk
- ezzel szemben a helyes "mobilizálás" figyelembe veszi a mozgástartományt (mind izom, mind ízület szinten), a motorkontrollt, és a terhelhetőséget is
- amire érdemes figyelni:
    - motor kontroll
        - vagyis először is, helyesen csináljuk-e
        - ez lehet, hogy már önmagában megoldja a problémát
        - ha nem, akkor sorban:
    - ízületek
        - szét lehet húzni, össze lehet nyomni
        - rossz esetben vissza lehet állítani a helyére, de ez elég csontkovács-jellegű :)
    - "felületi csúszás"
        - hogyan "csúsznak" egymáson a bőr, izmok, ízületek, és inak
        - ha ez a csúszás nem "sikamlós", az olyan, mintha egy nagyon szűk farmerban akarnánk guggolni
    - izmok
        - na **ez** a nyújtás, de ez is aktívan!...
        - és a lista végén, mert mire eddig jutunk, addigra sokszor nincs is rá szükség
- mobilizációs technikák
    - pressure wave -- szó szerint egy nyomás-hullámmal utazunk végig az érintett területen
    - contract and relax -- felváltott feszítés és relaxálás
    - gumiszalagos ízület visszaállítás
    - nyomás alatti mozgatás -- főleg a csúszás javításhoz
    - stb.
- sérülés persze bármikor előfordulhat -- egy egyszerű lista
    1. ha valami nincs a helyén, tegyük a helyére
    2. ha valami nem mozog, mozgassuk meg
    3. mobilizáljunk fölötte és alatta is
        - "where the rats get in is not necessarily where they chew." :)
- napi 10-15 perc minimum, minden nap
    - abból összerakva, hogy mi fáj, mi nem megy, min szeretnénk fejleszteni, aznap mi történt, ...
    - 3-4 konkrét mob. technika, minimum 2-2 perc / darab / oldal
    - 7 "szabály"
        1. tesztelni és újratesztelni mindent -- hogy tudjuk, működik-e, amit csinálunk (plusz menedzsment alapelv, ugye Drucker...)
        2. ha úgy érezzük, hogy baj van, akkor baj van -- nagy különbség van a mobilizálások kellemetlensége és a fájdalom között
        3. nincs "pihenőnap"
        4. a mobilizálás legyen realisztikus -- olyasmi pózokat gyakoroljunk, amikkel a baj van
        5. mindig helyes pozícióban mobilizáljunk
        6. szabad improvizálni, de legyen informált improvizálás
        7. ne vágjunk arcokat :)

<br>














## <a name="8"></a>És a többi...

- szerkezet
    1. elméleti alapok
    2. mozgásformák
    3. mobilizálási technikák
    4. mobilizálásokból összeállított minta napi rutinok

- ami már most biztos: nem fogok minden részletbe belebonyolódni
    - rendeged kép, illusztráció, példa, magyarázat...
    - komplett függelék-szerű anyagok minden egyes porcika mobilizálására, többféle szempont szerint csoportosított komplett program-receptek
        - ha ilyen szinten mászna bele valaki, az úgyis jobban jár a könyvvel, mint ha én akarnék belekontárkodni
    - itt a lényegi elveket szeretném átadni, hogy azokkal felvértezve már könnyebben mehessenek a konkrét példák
        - de ha már csak az alapok megmaradnak, akkor is jóóóval előrébb leszünk!


- a 2. rész a mozdulatok helyes formája
    - az 1. kategória tulajdonképpen a Fegyencedzés, csak "helyesen"
    - a 2. kategória futás/ugrás/evezés/lendítés és ilyesmi
    - a 3. pedig különböző súlyemelések, muscle-up, burpee

- a 3. rész a konkrét, testtájankénti mobilizációs gyakorlatok

- a 4. pedig minta napirendek ("edzéstervek")

- mindenki szemezgessen magának
    - én a hátamra és a vállaimra mindenképp ki fogok térni

<br>














## Összefoglalás

- alap sorozat minden mozdulathoz:
    - gerinc feszítés --> vállból vagy csípőből mozgás --> nyomaték
- erre jön a helyes start és végpozíció, és a 7 archetípus

- nekem például ez egy nagyon régóta tervezgetett terület, ami már most ígéretes.
    - az évek óta (rossz testtartással, túlsúllyal, sok üléssel, hason alvással) kultivált derékfájásom tetejére egy pár hónapja még sikerült meghúznom is magam.
    - az így összegyűjtött önkarbantartási adósságomat pedig már a "Leopárdos könyv" olvasása óta eltelt **pár nap** alatt jelentősen javítani tudtam.
    - főleg azzal, hogy az edzéseknél helyesen mozgok (és ezáltal ugye nem gyilkolom tovább), másrészt az aktív mobilizálásos gyakorlatokkal (amivel az eddigiek rendbetételét gyorsítom fel).
    - fontos persze az alvást is megemlíteni, mert az itt olvasottak hatására a helyesebb alvási pozíciókra is kitértem -- de erre még visszatérünk!
- a lényeg, hogy az nyers edzés mellé kaptunk egy karbantartási és rehabilitálásra is alkalmas menetrendet. Használjuk!