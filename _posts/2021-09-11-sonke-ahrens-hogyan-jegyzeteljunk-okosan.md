---
layout: post
title: Sönke Ahrens - Hogyan jegyzeteljünk okosan
cover: smartnotes
tags: [produktivitás]
pages: 178
date: 2021-09-11 00:01
excerpt: >
    A heti könyvünk kimondottan a diákoknak, az akadémikusoknak, és az ismeretterjesztő témákban íróknak szeretne segíteni a hatékonyabb információfeldolgozásban.
    De aki nem egy gyártósor mellett robotoló *automata*, és akár egy kicsit is használja a fejét a hétköznapokban -- vagy csak szimplán az élethosszig tartó tanulási folyamat "diákja" -- az valószínűleg szintén meglátja majd a módszer értékét.
---

A heti könyvünk kimondottan a diákoknak, az akadémikusoknak, és az ismeretterjesztő témákban íróknak szeretne segíteni a hatékonyabb információfeldolgozásban.
Na most én személy szerint az élethosszig tartó tanulási folyamat szemszögéből nézve diák is vagyok; a szakmai végzettségem alapján akadémikus is; a blogon keresztül pedig ismeretterjesztő témában pedig író is -- úgyhogy ez nekem gyakorlatilag kötelező olvasmány.
De aki nem egy gyártósor mellett robotoló *automata*, és akár egy kicsit is használja a fejét a hétköznapokban, az valószínűleg szintén meglátja majd a módszer értékét.

Az eredetileg "Zettelkasten" (szó szerint "cetlisdoboz") névre hallgató, és első blikkre amúgy csalókán egyszerűnek tűnő rendszer a híresen produktív [Niklas Luhmann](https://hu.wikipedia.org/wiki/Niklas_Luhmann){:target="_blank"} társadalomtudós nevéhez fűződik.
És habár ő ezt még leginkább csak saját, "házi" használatra fejlesztette, Sönke Ahrens -- [Hogyan jegyzeteljünk okosan](https://moly.hu/konyvek/sonke-ahrens-how-to-take-smart-notes){:target="_blank"} című részletes bemutatója és kutatásokkal alátámasztott érvelése után remélhetőleg mi is eredményesen leutánozhatjuk.

A(z igencsak hosszúra sikeredett) tartalom a következőképp alakul:

- [Bevezetés](#intro)
- [A rendszer áttekintése](#attekintes)
- [A mögöttes alapelvek](#alapelvek)
- [Az írási folyamat fázisai](#fazisok)
    1. [Dolgozzunk okosan](#munka)
    1. [Olvassunk a megértésért](#olvasas)
    1. [Jegyzeteljünk okosan](#jegyzet)
    1. [Fejlesszük az ötleteinket](#gondolkodas)
    1. [Osszuk meg a meglátásainkat](#megosztas)
    1. [Legyen belőle szokás](#szokas)

<br>















## <a name="intro"></a>Intro

Egy bizonyos ponton felül már egyszerűen nem lehet külső segítség nélkül gondolkodni.
És tekintve a világunk jelenlegi (és egyre csak növekedő) komplexitását, ez a pont legtöbbünknél már szinte az óvodában elérkezik.
Ez után ugyanis sokkal több dologra kell emlékezni, sokkal több dolgot kell megérteni, és sokkal több dolog között kell összefüggéseket meglátni, mint amit egyszerre fejben tudnánk tartani.
Ezt tehát csak akkor tehetjük meg, ha a képesek vagyunk a fejünkön kívül is hatékonyan tárolni az információt.

Könnyű lehet ezt is a veleszületett tehetségre kenni, de tévednénk.
Itt a magas IQ már nem segít, csak az, hogy mennyire vagyunk rendezettek és fegyelmezettek.
Kicsit megint a [Művészet Háborújára]({% post_url 2020-02-04-steven-pressfield-a-muveszet-haboruja %}) hajazva: ha végre nem a múzsára kennénk az alkotási nehézségeinket, hanem vállalnánk a felelősséget azért, amit mi magunk befolyásolhatunk, akkor (nyilván egy kezdeti átfutási idő után) eléggé látványosan másként mennének a dolgok.

> A papírra, vagy épp képernyőre vetett jegyzetek nem *könnyebbé* teszik a modern fizikai (vagy bármilyen egyéb intellektuális) kutatást, hanem **lehetővé**. Akárhogy is működjenek a belső folyamatai, fel kell ismernünk, hogy az elménknek mekkora szüksége van a külső támogatásra.
>
> -- Neil Levy
> > Notes on paper, or on a computer screen [...] do not make contemporary physics or other kinds of intellectual endeavor easier, they make it possible... No matter how internal processes are implemented [...you...] need to understand the extent to which the mind is reliant upon external scaffolding.

Vagy még tömörebben és egyszerűbben megfogalmazva:

> Írás nélkül nem lehet gondolkodni.
>
> -- Niklas Luhmann
> > One cannot think without writing.

Sajnos az íráson belül azonban szinte kizárólag a "nagy alkotások" (értsd, a diplomamunkák, a tudományos publikációk, vagy épp a könyvek) kapják a legtöbb figyelmet.
A kis mindennapi jegyzetek, adat rendszerezési módszerek, és tanulási segédeszközök, amikkel ezekhez egyáltalán eljuthatunk, már annál kevésbé.
És még ha beszélünk is az írásról, annak valahogy mindenki vagy a technikai, vagy a pszichológiai részével foglalkozik -- az előkészületi fázisával (amiben szintén rengeteg az írás) látszólag senki.
Pedig sem a technika, sem a pszichológia nem fog segíteni az üres lappal szemben, ha addigra már nincsenek kéznél hetek, hónapok, vagy akár *évek* korábbi jegyzetei.

Ilyen előkészületeink pedig csak akkor lesznek, ha szokást csinálunk belőle.
Ahogy [James Clear]({% post_url 2021-01-09-james-clear-atomi-szokasok %}) is mondta, akaraterőnk nem lesz több, de ettől beállíthatjuk úgy a folyamatainkat, hogy ne is kelljen több, mint amennyi van.
És ahogy a sikeres emberek tanulmányozása következetesen kimutatja: nem az lesz sikeres, aki a legjobban képes ráerőszakolni magát arra, amiről azt hiszi, hogy tennie kellene, hanem aki úgy állítja be a tennivalóit, hogy minél ritkábban kelljen bármire is ráerőszakolnia magát.

Végül ezekhez társul a rugalmasság és a "könnyedség", mint alapvető hozzáállásbeli elvárások.
Nem tervezni kell, mert az merevvé tesz, és onnantól csak nyers akaraterővel vagy "meneteléssel" tarthatjuk magunkat hozzá az új és előreláthatatlan fejlemények fényében.
Inkább egy tanulási és alkotási **folyamat** kell, és egy tudás-rendszerezési módszer, ami épphogy flexibilisebbé tesz, és amire a friss meglátásaink fényében is támaszkodhatunk.
Micsoda szerencsés véletlen, hogy mi pont egy ilyen módszert veszünk a továbbiakban...

<br>




















## <a name="attekintes"></a>A rendszer áttekintése

Kezdjünk a jó hírekkel.
Egyrészt nem kell újrarendszerezni, amit eddig tanultunk, vagy jegyzeteltünk, vagy bármi ilyesmi -- csak mostantól elkezdjük "okosabban" csinálni az olvasást, és a jegyzetelést.
Másrészt nem kell újra feltalálni a kereket sem -- csak egy létező, és bizonyítottan működő rendszert alkalmazni, amire a magyar cetlisdoboz vagy a német Zettelkasten helyett innentől inkább az angol "slip-box" kifejezéssel fogok utalni.

A rendszer legegyszerűbb formájában talán úgy foglalható össze, hogy minden olvasás vagy gondolkodás közben felmerülő érdekességről jegyzetet készítünk, amit aztán kereszthivatkozásokkal más jegyzetekhez kapcsolhatunk.
Hangsúlyos azonban, hogy gyakorlatilag minden jegyzet egyenlő, és hogy nem szabad előre megszabott témakörökbe rendszerezni őket.
A szorosan összetartozó jegyzetek egymás után következhetnek a sorrendben, de ezen felül meg kell állnunk az *archiválós* hozzáállást, és szándékosan mindent egyetlen helyre kell ömlesztenünk.

Első ránézésre ez egy nagyon egyszerű (túl egyszerű?) eszköz, de az eredmények itt is leginkább attól függenek, hogy hogyan használjuk.
A helyes használathoz pedig először is külön kell szednünk a fejünkben az írási folyamatot:
    
- Ha már csak egy durva vázlatot kellene letisztítani, az menne;
- Ha már előre összeszedett és sorba rakott meglátásokból, tudásmorzsákból, és hivatkozásokból kellene egy durva vázlatot írni, az is menne;
- Ha már egy létező, hatalmas, logikusan kategorizált és csoportosított tudásbázisból kellene összeválogatnunk (és sorba raknunk) a releváns tudásmorzsákat egy adott téma alapján, az is menne.

Mind külön feladat.
És lehet, hogy mind más-más jellegű figyelmet és kreativitást igényel, de mind jól körbehatárolt -- ezért sokkal kiszámíthatóbban és kézzelfoghatóbban végrehajtható.
Ezután persze gondolhatnánk, hogy na jó, de azt a hatalmas tudásbázist a nagy cucc kiépíteni.
Pedig valójában az meg csak szokás kérdése.


- ideiglenes jegyzetek + irodalmi hivatkozások
- leülepedés után ideiglenes --> végleges jegyzet letisztítás
    - és aztán hozzáadás az eddigi adatbázishoz, a megfelelő helyre, a megfelelő hivatkozásokkal, esetleg egy index-ből hivatkozva
    - az eredeti módszerben ezek a jegyzetek tényleg papír kártyákra mentek, nagyon tömören, és bonyolult számozással (ami fent tudta tartani a jegyzet-láncok viszonyát akkor is, ha később került közéjük újabb jegyzet)
        - nyilván ez egy digitális megvalósításban már nem probléma -- a lényeg csak annyi, hogy különböztessük meg a témák közti "gyengébb", kereszthivatkozásokat az "erősebb", sorrendiségi egymás után következéstől


- aztán ezekből a láncokból (és a lánc-közi gyengébb hivatkozásokból) csoportosodnak, mondhahtni csomósodnak majd össze a témák, amikről írhatunk
    - és ami alapján utána már célzottabban olvashatunk, rés kitöltési szándékkal
- ennyi... ebből idővel meglesz az adatbázis
    - aztán már "csak" kiszedünk és sorba rakunk belőle egy szeletet, vázlatot írunk, és letisztítjuk. tádáá!



### Amit kéznél kell tartani

- kb. semmit, mert nem akarjuk túlbonyolítani a folyamatot
    - ez csak egy külső támasz az objektív emlékezésre (ami az agyunknak nem megy)
    - hogy cserébe csinálhassa azt, ami viszont megy neki: gondolkozhasson, és váratlan kapcsolatokat fedezhessen fel

- 4 dolog kell
    - gyors jegyzetelési képesség -- papír/ceruza, Google Keep, whatever
    - hivatkozás kezelés (szerző, cím, azonosító, olvasás közbeni jegyzetek, fontos idézetek, etc)
    - maga a slip-box -- ami szintén lehet egy fizikai cipős doboz papír kártyákkal, vagy bármi digitális, ami ezt utánozni (és egyszerűsíteni) tudja



















## <a name="alapelvek"></a>A mögöttes alapelvek

### Csak az írás számít

- az írás nem csak a gondolkodás kimenete, hanem a bemenete is
    - nyilván az olvasásból, vagy előadásokból és innen-onnan szedjük össze a legtöbb ötletünket (nincs új a nap alatt), de az olvasottak/hallottak is másként ütnek majd, ha saját szavainkkal kell leírnunk a tanultakat
- az írás kikristályosítás, ami aztán fókuszálja a további tanulást
    - és a tanultak összekötését az eddigiekkel
- nem más *rovására* kell előre venni az írást
    - de minden mást is az írás érdekében kell csinálni
- ez a hozzáállás annyira hatásos, hogy még akkor is fejleszthetjük vele az olvasási/gondolkodási/intellektuális képességeinket, ha nem írunk egy árva sort sem
    - ha úgy tekintünk az írásra, mintha csak az számítana, akkor az magával ránt egy csomó mindent

### Első az egyszerűség

- The slip-box is the shipping container of the academic world.
    - első ránézésre csak extra munkát jelenthet az aláhúzgáláshoz, a margináliákhoz, vagy a külön összefoglalókhoz és jegyzetekhez képest
    - de ha egyszer elengedjük a régi rendszereinket, és nem csak az azonnali haszon, hanem egy hosszútávú befektetés szemszögéből kezdünk tekinteni rá, meglátjuk majd, hogy milyen produktivitást és váratlan kapcsolatokat produkál majd
- minden sztenderd módon, egy helyre kerül, kb. ömlesztve
    - ebben soha nem lehet majd olyan hatékonyan keresni, mint egy témák alapján kategorizált rendszerben
        - de ott az agyunk felelőssége, hogy előre lerendszerezzen mindent, amibe aztán az új, addig ismeretlen dolgok is beleférnek majd
        - ezt meg ugye hogy is tudná
    - ha helyette a slip-box-ot használjuk, akkor inkább véletlenszerűen találunk majd rá olyan dolgokra, amiket egyszer már megtanultunk, de azóta elfelejtettünk
        - így az agyunknak inkább gondolkodni kell majd (amire való), nem pedig emlékezni (amire nem való)
- ideiglenes vs. maradandó vs. projekt-specifikus jegyzetek között kell csak különbséget tenni
    - ha egybe tesszük őket, akkor nem lesz elég "sűrű" az adatbázisunk (felhígítja a sok ideiglenes [és ki nem szortírozott], vagy projekt-specifikus, és ezért már kontextusban nem releváns) jegyzet
    - ha mindent csak ideiglenesként kezelünk, akkor vagy teljesen elhavazunk, vagy magunktól akarunk majd tiszta lappal indulni -- egyik esetben sem volt semmi értelme a jegyzetelésnek
    - ha pedig projektenként válogatjuk szét, akkor
        - minden projektnél üres lappal indulunk, és kezdhetjük elölről
        - minden olyan, amivel egy projekt alatt találkozunk, de nem oda tartozik, az elvész
- ha viszont rendszeresen gyűjtjük a jegyzeteket, selejtezzük (vagy véglegesítjük) az ideigleneseket, és külön kezeljük a projekt-specifikusakat, akkor a slip-box-unk idővel elér egy olyan átbillenési pontot, ahol már elég az ötlet (és elég energiát fektettünk ebbe a fajta gondolkodásba) hogy elkezdjen osztalékot fizetni


### Senki nem indul üres lappal

- “The white sheet of paper – or today: the blank screen – is a fundamental misunderstanding” (Armin Nassehi 2015, 185)
- a legtöbb kutatási/írási ajánlás azt mondja (valamilyen formában), hogy 1) válassz egy témát, 2) tervezd meg a kutatást, 3) kutakodj, és 4) írj róla
    - de még ezek az útmutatók is elismerik, hogy ez egy eléggé lineáris, és ezért életszerűtlenül optimista hozzáállás
    - a témaválasztáshoz és a kérdésfelvetéshez már eleve kellett sokat olvasni
        - és hogy mit olvasunk, az is a korábbi olvasmányainkon, ismereteinken, és érdeklődési körünkön múlik, nem?
- sokkal természetesebb, ha az agyunkon kívül, fokozatosan építgetjük a gondolatainkat, amikre az érdeklődésünk követésével természetes módon fogunk rátalálni
    - és ilyenkor nem csak hogy maguktól, erőltetés nélkül bukkannak majd fel az érdekes témák, de a tetejébe már egy csomó előzetes kutatással is rendelkezni fogunk a kifejtésükhöz
- persze az sem "tiszta lappal" indul, aki azt hiszi
    - elvégre ő is csak olyan információkra támaszkodhat, amikkel már találkozott korábban valahol
    - csak ő ezekről nem készített visszakövethető feljegyzést, ezért nehezebb dolga lesz
- ez is az egy jó váza vs. X db akármilyen váza példát követi
    - ha folyamatosan írunk, ahogy új ismereteket szerzünk, akkor a sok kis jegyzetből természetesen is kialakul, ami érdekel


### Engedjük, hogy a munka magával sodorjon

- endoterm vs. exoterm reakciók: az előbbinek folyamatos energia befektetés kell a fenntartásához, míg az utóbbi nem csak hogy fenntartja magát, de még energiát is termel
    - ilyen módon kell beállítanunk a folyamatainkat is, ha azt szeretnénk, hogy hosszú távon is fenntarthatóak legyenek
    - ha rá kell erőltetni magunkat, akkor mindegy, meddig tart ki az akaraterő készletünk, mert egyszer úgyis elfogy
    - ha viszont a munka a saját maga jutalma, akkor korbács nélkül is csinálni akarjuk majd
- plus growth mindset!
- a menet közben írás (a saját szavainkkal megfogalmazás) egy rövidebb feedback loop, ami által jobban tanulhatunk
    - sokszor ugyanis addig hisszük csak, hogy értettük, amit olvastunk, amíg meg nem próbáljuk a saját szavainkkal megfogalmazni...
- ezzel szintén gyakoroljuk, hogy
    - jobban képesek legyünk megragadni és kiemelni a dolgok lényegét
    - jobbak képesek legyünk kifejezni a saját gondolatainkat
- az is visszajelzést ad, ahogy a végleges jegyzeteket bővítjük a slip-box-ban
    - ha ismétlésekbe, következetlenségekbe, vagy konkrét ellentmondásokba futunk, akkor tudhatjuk, hogy azt a témát még nem gondoltuk végig minden szemszögből
- gráf csúcsok vs. élek: ahogy nő a jegyzetek száma, ahhoz képest a potenciális kapcsolatok száma exponenciálisan fog nőni
    - ez is az ilyen egyre gyorsuló gyorsulás, ami egy kezdeti beindítás után magával ránt majd
- ha együtt tanulunk a menet közben kialakuló slip-box-unkkal, akkor meglepő dolgokra lehetünk képesek
    - az agyunk és a box együtt többre lesznek képesek, mint külön-külön
    - nyilván azért van az egész, hogy az agyunkat tovább fejlesszük
        - de ehhez nem elég, hogy csak úgy megkapjuk valaki más box-át
        - úgy fejlődik a gondolkodásmódunk is, ahogy a box-unkban alakítjuk ki a csúcsokat és éleket

<br>























## <a name="fazisok"></a>Az írási folyamat fázisai

#### <a name="munka"></a>Dolgozzunk okosan

- teljes figyelem, külső zavaró tényezők nélkül -- deep work
- nincs multitasking! -- deep work
    - lehet, hogy produktívabbnak **érezzük** tőle magunkat, de egy kontroll csoporttal összehasonlítva egyértelműen látszik, hogy mind mennyiségben, mind minőségben a mély fókusz a nyerő
- adjunk megfelelő típusú figyelmet minden feladatnak
    - az írás (mint számos másik tevékenység) több nagyon különböző fázisból áll
    - ha ezeket tudatosan el is különítjük, azzal csak rásegítünk a fenti "teljes figyelem" + "nincs multitasking" pontokra, mert mindegyiknek a megfelelő FAJTA (fókuszált, részlet-orientált; vagy absztrakt, összefüggéseket kereső; vagy játékos, kreatívan csapongó; vagy épp más szemével értelmező) figyelmet adjuk meg
- ne akarjuk olyan tervet készíteni, ami minden eshetőséget lefed -- inkább alkalmazkodni tanuljunk meg a változó körülményekhez
    - az eddigiekben felvázolt írási fázisok és a slip-box módszer adnak egy keretet, de ezen belül szabadok vagyunk
    - szabadon is hibázhatunk, de pont ezekből tanuljuk majd meg, hogy nekünk mi működik, vagy hogy melyik projekthez melyik fázisra kell jobban vagy kevésbé ráfeküdni
    - mint mondtuk: ez nem egy lineáris folyamat (mint ahogy a kreatív dolgoknál szerintem semmi)
    - szóval ne kössük magunkat egy tervhez, hanem csak ússzunk az árral (a módszer keretein belül), és majd belejövünk
- figyeljünk a lezárásra -- GTD
    - Zeigarnik-hatás: (kb.) amit befejezünk, VAGY LEÍRUNK, az kész, és mehet kifelé a rövidtávú memóriából. amit viszont nem, az ott fog motoszkálni, és foglalni a helyet/erőforrást
    - a slip-box és a jegyzetek eleve a külső gondolkodást segítik, de ezt használjuk projekt-specifikusan is, és mindig úgy hagyjuk abba a folyamatot, hogy onnan újrakezdhessük, és ezért menet közben kitisztulhasson az agyunk
        - sőt, fordítva is megy: aminél viszont pont azt szeretnénk, hogy ott motoszkáljon a tudatalattinkban, azt meg tudatosan NE zárjuk le, és akkor fog is :)
- ne pazaroljuk az akaraterőt -- hozzunk minél kevesebb döntést -- Atomi szokások
    - vagyis: hozzuk magunkat eleve olyan helyzetbe, hogy minél kevesebb döntést kelljen hozni
    - ezt pedig ebben a kontextusban leginkább úgy tehetjük meg, ha elkötelezzük magunkat egy rendszer mellett, és aztán mindig azt használjuk
        - így nem kell mindig kitalálni, hogy "ezt most hova írjam fel", vagy hogy "ezt vajon hol keressem", mert ezeket a döntéseket már előre meghoztuk

<br>










#### <a name="olvasas"></a>Olvassunk a megértésért

- olvassunk tollal a kézben
    - ragadjuk meg az olvasottak lényegét, és készítsünk "irodalmi jegyzeteket" (amik sztem kb. az ideiglenes jegyzetek párjai, csak utána sem törlendők, mert a könyv és a slip-box közti átmenetet jelentik)
    - ezeket tárolhatjuk együtt a referenciáinkkal -- mert azokat ugye úgyis elmentjük, hogy miket olvasunk (hogy később hivatkozhassunk a forrásokra!)
- legyen nyitott az elménk
    - vagyis korlátozzuk a confirmation bias-t (megerősítési torzítás) -- ne csak arra figyeljük, ami már most is belefér a világképünkbe, hanem mindenre kb. egyformán (amiben a slip-box-os módszer váza megint csak segíteni fog)
        - sőt, egy idő után külön poén lesz látszólag ellentmondásos infókat keresni, mert azok csak gazdagítják majd a slip-box-on belüli "párbeszédet" és lehetséges továbbgondolási szálakat
    - vagyis (továbbra is): ne akarjunk előre valamiről írni, csak tömjük azt a slip-box-ot releváns tartalommal, és végül majd felmerül, hogy miről is kéne írni
    - "If insight becomes a threat to your academic or writing success, you are doing it wrong."
- emeljük ki a lényeget
    - az írásnak ez a "napi kenyere" -- mint a zongoristáknak a napi zongora gyakorlás
    - és ez fontos, hogy a saját megértésünkön alapuljon, ne pedig más másodkézből kapott véleményén
    - "Have the courage to use your own understanding" // Immanuel Kant
    - ahogy ezt írásban gyakoroljuk, úgy egyre inkább a beszédünkre és a gondolkodásunkra is kihat majd
        - egyre lényegretörőbben és érthetően tudunk majd komplex témákról is beszélni
- tanuljunk meg olvasni
    - csak akkor értünk valamit igazán, ha egyszerűen is el tudnánk magyarázni egy laikus közönségnek (Feynman, John Searle, ...)
    - a slip-box-ba kerülő "végleges" jegyzeteink tulajdonképpen ezek a mini-előadások, csak a laikus közönség nélkül
        - mi magunk leszünk a "laikus" közönség egy pár nap/hét múlva, amikor már nem emlékszünk majd az eredeti kontextusra, de még ilyenkor is meg szeretnénk érteni, hogy mi magunk mire is gondoltunk közben
    - a végleges jegyzetek tehát tesztelik, hogy az eredeti kontextusból kiragadva is tudunk-e egy koherens gondolatot formálni az olvasottakból
    - ezzel szemben (ahogy a Make It Stick-ben is vettük) a sima ismétlés/újraolvasás csak a tanulás illúzióját adja
        - ezért is jó a slip-box rendszer, mert a saját szavas átfogalmazás és a régebbi jegyzetekkel való kapcsolatok keresése teszteli a valós tanulást (és így rá is kényszerít minket... viszont közben szar lesz :/)
- tanuljunk az olvasás által ^^^

<br>











#### <a name="jegyzet"></a>Jegyzeteljünk okosan

- építsünk karriert, jegyzetről jegyzetre
    - Trollope vs. Luhmann -- kb. mint a lineáris vs. exponenciális növekedés
    - szép és jó, hogy konzisztensen dolgozunk, de ha a konkrétan megírt oldalak száma helyett a jegyzeteink számát növeljük, akkor az (a kezdeti lassúság után) hirtelen megindítja majd a produktivitásunkat
    - mellesleg az non-fiction vonalon nem olyan könnyű kilóra mérni a haladást (mert az írást rengeteg előzetes olvasás és gondolkodás előzi meg)
    - mérjük magunkat inkább a "végleges jegyzet per nap" metrikával
        - abban haladjunk olyan szép lineárisan, mint Trollope, és az eredménye olyan exponenciális lesz, mint Luhmann
- gondolkozzunk az agyunkon kívül
    - ahogy az introban is mondtuk: egy bizonyos komplexitás felett már nem fog menni írás nélkül
    - fordítsuk hát le a gondolatainkat szöveges formába, hogy aztán kívülállóként tekinthessünk rájuk, és objektívebben vizsgálhassuk, hogy így is értelmesek-e (vagy csak a fejünkben hangzottak annak)
        - és aztán ebből jönnek majd az olyan meglátások, amik új gondolatokhoz vezetnek -- amiket megint leírunk, és így tovább
    - vagyis az írás nem a gondolkodás végeredménye, hanem a MÓDJA, a folyamata!
- tanuljunk úgy, hogy nem is próbálkozunk
    - nem a dolgok raktározásával van a baj az agyunkban, hanem hogy a túlnyomó többségüket kiszűrjük (különben kb. bele is őrülnénk a túlterhelésbe)
        - ha valamit egyszer megértünk, az onnantól ott van, csak nem biztos, hogy előhívható, amikor szükségünk lenne rá
        - ha viszont nem értjük meg, akkor biztos, hogy nem lesz előhívható (mert nincs mihez kapcsolódnia), és ezért amint a cache-ből ürül, el is veszik!
    - ezért érdemes a nyers tudás mennyiség helyett a kapcsolatok mennyiségével foglalkozni (hogy így a fontosabb pontokon megállítsuk az önkéntelen felejtést, és a "rántja magával" hatására megkönnyítsük az emlékezést)
    - a véletlen kapcsolatok (egy illatra eszünkbe jut valami, vagy valamire jobban emlékszünk abban a szobában, ahol tanultuk) helyett a slip-box pont a szándékos és hasznos kapcsolatokat gyarapítja
        - a releváns, valamilyen szálon összefüggő gondolatok egymás kiváltói (cue) lesznek, és "rántják magukkal" a másikat
        - "What does it mean? How does it connect to … ? What is the difference between … ? What is it similar to?" --> így lesz a literature note-okból végleges, és így kapcsolhatjuk egy csomó helyre, hogy aztán vissza is térjen
        - ebből egy elég sűrű háló...
- technikailag vagy a hivatkozott jegyzet után tegyük, vagy az egész slip-box legvégére (ha semmire nem hivatkozik)
    - többszörös hivatkozásnál írjuk a kártyára a kimenő link-jeit
    - tartsunk fent egy index-et, ahonnan a főbb szálak elérhetők (vagy legyen kereshető, ha digitális)
    - és innentől már építgethetjük a mentális modelljeinket...

<br>















#### <a name="gondolkodas"></a>Fejlesszük az ötleteinket

- hamar el kell fogadnunk, hogy a slip-box-ot nem fogjuk teljes egészében átlátni
    - "the slip-box is the medium we think **in**, not something we think **about**."
    - viszont a benne lévő sorozatok és hivatkozások által az egész gondolkodásunk fejlődni fog
    - ajánlott az egymás-utániság és a kereszthivatkozások keverése, hogy egyszerre "csomósodjon" a komplexitásból egy-egy gondolatszál, és mellette más szálakhoz is lehessen kapcsolata
- fejlesszük a témákat
    - az index/taggelés csak kezdőpontokat jelentsen, mert a jegyzetek közti élek a fontosabbak
        - ha az indexből minden elérhető lenne (és úgy is használnánk), akkor semmi értelme az egésznek
        - pont attól lesz jó, hogy menet közben fedezünk majd fel dolgokat
    - ha valamilyen kategorizálást szeretnénk a jegyzetek fölé (mondjuk egy téma áttekintése), akkor az is egy jegyzet, amire szépen lehet hivatkozni az indexből
        - és ha ez változik, akkor frissíthető, vagy új jegyzet írható, amire az index hivatkozás frissíthető...
    - nem az a lényeg, hogy hova tegyük el a dolgokat, hanem hogy milyen kontextusokban szeretnénk vele újra találkozni (archivista vs. írói mentalitás)
        - nem fontos, hogy önmagában hova tartozna -- inkább az, hogy a mi érdeklődési köreinkben hova tartozHAT, hova érdemes tartoznia, stb.
- létesítsünk kapcsolatokat
    - "erős kapcsolat" == melyik jegyzet melyik után jön fizikailag
        - ezekből is lehet ugye szétágazás, vagy összeolvadás, szóval nem teljesen lineáris
        - de ezek szorosan összetartozó, lineárisABBan egymás után következő jegyzet sorozatok
    - "gyenge kapcsolat" == keresztél, amik mentén látszólag teljesen különböző területek is összeérhetnek
    - ez nem csak egy külön slip-box "karbantartási" művelet, amit büntetésből meg kell csinálnunk, az írástól külön
        - ez nagyon is az írási folyamat része, csak itt most nem a fejünkben turkálunk a megfoghatatlan gondolat-foszlányok után, hanem feketén-fehéren, a leírt jegyzeteink között keresünk lehetséges kapcsolatokat
- összehasonlítások, javítások, megkülönböztetések
    - ha nagy az egyetértés, akkor az tovább erősíti a kutatásunk helyességét
    - ha pedig látszólagos ellentmondást találunk két jegyzetünk között, akkor azzal egyrészt ennek objektíven tudatába kerülhetünk (hogy eddig két ellentmondásos álláspontot is vallottunk egyszerre!), másrészt pedig továbbgondolhatjuk a kérdést (ami valószínűleg csak még több jegyzethez és felismeréshez vezet)
    - ezek mellett a kapcsolatok keresése közben az agyunk végre csinálhatja, amiben nagyon jó: hasonlóságot találni a látszólag különböző dolgok között, és különbségeket találni a látszólag hasonló dolgok között
        - csak hát ehhez ugye már eleve kéznél kell lennie az összehasonlítandó dolgoknak, amiben viszont az agyunk nagyon nem jó -- de a slip-box igen!
    - plusz: a jegyzeteink rendszeres átnézésével elkerülhetjük azt is, hogy mindig csak a legfrissebb infók dominálják a gondolkodásunkat
        - lehet, hogy egy adott helyzetben valami más sokkal relevánsabb lenne, mint ami épp a cache-ben van, csak arra már annyira nem emlékszünk, hogy még csak nem is hiányoljuk
- alakítsunk ki egy gondolkodási eszköztárat
    - ha eléggé el-absztraktálunk, elkezdünk majd mindenben ismétlődő mintákat látni
        - és pont ezek fognak segíteni az eddig ismeretlen helyzetek megoldásában is -- mert beugorhat egy látszólag más, de "szerkezetileg" mégis nagyon hasonló helyzet, amire pont tudunk egy kiválóan illeszkedő megoldást
    - "A truly wise person is not someone who knows everything, but someone who is able to make sense of things by drawing from an extended resource of interpretation schemes."
    - és a slip-box karbantartása alatt pont ezt csináljuk: az ottani kapcsolatok kialakításával a fejünkben is összekapcsoljuk az elemeket, ezáltal együtt fejlődhetünk
- használjuk kreativitás-gépként
    - "Creativity is just connecting things. When you ask creative people how they did something, they feel a little guilty because they didn’t really do it, they just saw something." (Steve Jobs)
    - DE: "Even sudden breakthroughs are usually preceded by a long, intense process of preparation." --> szóval mi csak főjünk szépen a saját levünkben a slip-box-szal, nem kell erőltetni semmit, és előbb vagy utóbb úgyis felbukkannak majd érdekes dolgok
- gondolkozzunk a dobozBAN -- avagy: amire a módszer nem kényszerít, de azért jól tennénk...
    - mindig kérdezzük meg, hogy mi NINCS épp a képben? mit NEM veszünk épp figyelembe?
        - az is sokat elmondhat, hogy egy érvelés miről nem ír...
        - lásd: repülő megerősítéses sztori -- nem azokat a helyeket kellett, ahol a legtöbb golyó érte, hanem pont hogy ahol NEM érte őket, mert ezek azok a gépek, amik visszatértek
            - figyelembe kell venni azokat a gépeket is, amik nem tértek vissza
        - a szerző másik példája: pénz. lehet szidni, hogy milyen társadalmi problémákkal jár, de ilyenkor illene abba is belegondolni, hogy pénz nélkül hogyan is tudnánk megoldani az áruk és szolgáltatások cseréjét?
            - szóval lehet, hogy most is van baj, de ez már abból a megoldásból fakad, ami egy sokkal nagyobb bajra ad választ
    - illetve igyekezzünk mindig a megfelelő kérdést feltenni
        - gondoljunk bele, hogy egyáltalán milyen jellegű válaszra számíthatunk egy adott kérdésre, és hogy az nekünk kielégítő lesz-e
        - sokszor egy probléma megoldása már létezik, csak úgy kellene megfogalmazni a problémát, hogy látszódjon a kapcsolatuk
- a megkötések szülik a kreativitást
    - maga a slip-box követése ugye egy csomó lehetőséget kivesz a kezünkből -- ami nem baj, mert így nem a lehetőségeink közti tévelygésre, hanem a valós munkára koncentrálhatunk
    - plusz ha nem is papíron csináljuk, akkor is maradjunk szűkszavúak a jegyzeteinkben (javaslat: férjen egy képernyőre, és soha ne kelljen görgetni egy adott jegyzeten belül!)
        - "Not having to make choices can unleash a lot of potential, which would otherwise be wasted on making these choices."

<br>


















#### <a name="megosztas"></a>Osszuk meg a meglátásainkat

- hagyjunk fel a brainstorming-gal
    - az ötlet generálás és a váratlan kapcsolatok felfedezése továbbra is cél, csak ezt nem érdemes az agyunkra bízni, mert abban legtöbbször úgyis csak a legutóbb olvasottak molyolnak
    - és attól nem lesz jobb egy téma, hogy frissebben hallottunk róla!
    - az ötletek generálására (is) való a slip-box -- ahol felgyűltek a szálak, az
        - látjuk, hogy érdekel minket
        - van is hozzá bőven elég anyag
        - evolúciós módon kivált a középszerűbb ötletek közül
    - a hónapok/évek alatt úgyis jobb ötleteket fogunk generálni, mint ott helyben pár perc alatt
    - a végleges jegyzetekkel pont azt döntjük el, hogy miről érdemes írni -- szóval ha írni akarunk, akkor ezen már nem kell gondolkodni, mert menet közben a folyamatból ez csak úgy kipottyan
- ne fentről fúrjunk lefelé, építkezzünk inkább lentről felfelé
    - kb. amiről eddig is szó volt...
    - illetve: az "ismerni kell a szabályokat, hogy aztán megszeghessük őket" elve alapján, addig nem fogunk tudni igazán "újat"/jelentőset alkotni, amíg nem ismerjük elég részletesen a területet és az eddigi eredményeket
        - lehet, hogy azt HISSZÜK majd, hogy valami újra bukkantunk -- egészen addig, amíg ki nem derül, hogy a jelenségnek konkrétan neve is van
- kövessük az érdeklődésünket
    - ha elég flexibilisen állítjuk be a munkát, akkor erőfeszítésmentesen tartható fent a motiváció, mert mindig olyat fogunk csinálni, amit csinálni is szeretnénk
    - a slip-box-ban amúgy is annyi dolog csírája lesz jelen egy adott pillanatban -- és tetszőleges projektünknek lesznek olyan "melléktermékei", amik oda nem illettek, de egy későbbi témánál hasznosak lehetnek -- szóval gyakorlatilag így-is úgy-is mondható, hogy egyszerre több szállal foglalkozunk
        - ezek közül pedig akkor miért ne azt a szálat vinnénk, amihez épp kedvünk van, vagy ami mintha épp "magától menne"?
- innen pedig már "csak" fejezzük be az aktuális projektet és fussunk egy korrektúra kört
    - tegyük mindezt abban a felszabadító tudatban, hogy a munka lényegi része már kész
    - most már mindössze lineáris formába kell öntenünk -- a slip-boxos, pókhálószerű kapcsolatokból úgymond vissza-linearizáljuk a mondanivalónkat
    - de itt is először legyen mit korrektúrázni, és csak AZTÁN a korrektúra!
        - tudatosan győzzük meg magunkat, hogy csak vázlatot írunk, és akkor hátha nem törekszünk majd annyira a tökéletességre
    - a korrektúránál pedig kegyetlenül vágjunk ki mindent, ami nem tartozik oda
        - ha kell, helyezzük a mondatokat/bekezdéseket egy "maradék" dokumentumba, ahonnan később használhatóak
        - persze nem fogjuk használni őket, de ez segít majd megnyugtatni a lelkiismeretünket :)

<br>









#### <a name="szokas"></a>Legyen belőle szokás

- lásd James Clear

<br>

























## Összefoglalás

Már így első látásra is az a nagy kedvencem a Zettelkasten módszerben, hogy pont azt az elvárást szünteti meg a mentális tevékenységekkel kapcsolatban, ami azok legnagyobb gátja: hogy minden egyszerre ott legyen a fejedben.
Programozóként nagyon ismerős a hat szint mélyre beleásás, amiből egyetlen üzenet pittyenés vagy ártatlan megszólítás durván ki tud zökkenteni.
Márpedig a legtöbb problémát csak úgy tudom megoldani, ha előtte egy elég pontos modellt építek róla a fejemben, ahol egyszerre elérhető minden releváns információ.

Na most ez egy konkrét programrészlet hibakeresése során talán még járható, de bármilyen nagyobb ívű, absztrakt kutatás során reménytelen, mert soha nem lesz annyi egyszerre a fejünkben, hogy átlássuk.
Ezért hihetetlenül ígéretes a slip-box: nem is kell, hogy egyszerre a fejünkben legyen.
Mindig csak az adott, apró, felfogható, falatnyi méretű részeken dolgozunk egyszerre -- a tetejébe lelkiismeret-furdalás és információvesztés nélkül abbahagyható módon.
Ez teszi lehetővé, hogy túlszárnyaljuk a saját agyunk határait.
És ha elég ideig csináljuk, akkor túl is fogjuk.

Összeér a mondanivaló továbbá egy csomó korábbi anyag tanulságával is.
Elvégre lebontjuk tiszta, érthető részfeladatokra a dolgainkat, és ezeket olyan rendszerbe szervezzük, amiben utána megbízhatunk -- ez pedig tehermentesíti az agyunkat, hogy aztán a tényleg kreatív háttérdolgokkal foglalkozhasson a sallang helyett ([GTD]({% post_url 2020-02-24-david-allen-intezz-el-mindent %})).
A részfeladatok miatt könnyebben tehetjük meg, hogy egyszerre csak egy dologra figyelünk, amibe akkor viszont mélyen belemerülhetünk ([Deep Work]({% post_url 2020-09-12-cal-newport-deep-work %})).
A jól körülhatárolt elvárások és a mérhető haladás miatti visszacsatolás épp a [Flow]({% post_url 2020-01-18-csikszentmihalyi-mihaly-flow %}) élményt segítik elő.
Sőt, még a [Make It Stick]({% post_url 2021-03-06-peter-c-brown-make-it-stick %})-ből is szinte mindenre pipa, ha Luhmann-osan rendezkedünk be.

A slip-box tehát gyakorlatilag észrevétlenül is "rákényszerít", hogy pont a (kutatásokkal alátámasztottan) leghatékonyabb tanulási, gondolkodási és produktivitási stratégiákat alkalmazzuk.
Örömmel konstatálom továbbá, hogy az eddigi írási folyamatom során magamtól is belebotlottam egy csomó itt emlegetett alapelvbe -- még ha nem is teljesen szándékosan.
De ezek után viszont már semmi akadálya, hogy szándékosan fejleszthessem tovább.