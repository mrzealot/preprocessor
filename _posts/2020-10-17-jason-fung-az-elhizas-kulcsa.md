---
layout: post
title: Jason Fung - Az elhízás kulcsa
pages: 328
date: 2020-10-17 00:01
excerpt: >
    TODO
---

[Chris Aceto]({% post_url 2020-04-10-chris-aceto-minden-amit-a-zsiregetesrol-tudnod-kell %}) *elvileg* minden lényegeset összefoglalt a táplálkozási alapelvekkel kapcsolatban.
Viszont mivel az a blokk egy hangyányit tömörre sikeredett, és nem titkoltan "gyúrós" szemszögből íródott, ezért úgy gondolom jót tenne mellé egy eleve közérthetőbbnek szánt okfejtés.
Ezt a szerepet tölti be [Jason Fung - Az elhízás kulcsa](https://www.goodreads.com/book/show/24945404-the-obesity-code){:target="_blank"} (eredetileg "The Obesity Code") című könyve.
A jó vesedoktorunk ugyanis munkája során a tünetek kezelése helyett a 2-es típusú cukorbetegség gyökerét igyekszik megfogni -- és "véletlenül" pont ez a módszer kell az elhízás ellen is.

Az táplálkozási "tudomány" jelenlegi állása egy nagy katyvasz.
Ez jó neked! Nem az pont **nem** jó neked!
Egyél több ilyet! Ne, nehogy olyat egyél, csak ilyet!
Attól vagy kövér! Nem, ettől vagy kövér! ...
Az fel sem merül, hogy több oka is lehet, és mind más-más súllyal járul hozzá.
Az meg aztán pláne nem, hogy valamit nem veszünk figyelembe!

A túlsúly kezelésével kapcsolatban egyelőre kb. annyit tudunk mondogatni, hogy "Egyél kevesebbet, mozogj többet!".
A tudományos igényességű kutatások mind inkább arra mennek, hogy az ebből fakadó tüneteket hogy lehet kezelni.
A kiváltó ok mintha senkit nem érdekelne.
A másik gond, hogy az elhízás általában hosszú távon alakul ki.
Pár hetes/hónapos, de akár még az 1-2 éves tanulmányok sem elég jók ilyen szempontból -- pedig a legtöbb sajnos ilyen.

Ezeket a hiányosságokat igyekszünk orvosolni egy új mentális modell bemutatásával, ami ígéretes, mert **1)** megmagyarázza, hogy miért rossz az, amit most csinálunk, és **2)** arra is rámutat, hogy mit/mikor kellene enni a kilábaláshoz.
A tartalom a következőképp alakul:

1. [Hogyan gondolkozunk **most** az elhízásról?](#1)
2. [Hogyan **kellene** gondolkoznunk róla?](#2)

3. [Milyen étrendhez vezet a tévedésünk?](#3)
4. [Mik a tévedésünk társadalmi következményei?](#4)

5. [Ezek fényében akkor **mit** is kellene enni?](#5)
6. [És főleg, **mikor** kellene enni?](#6)

<br>





















## A kalória modell

- miért vannak kövér orvosok?
    - vagy még a saját tanácsukat sem tudják követni, vagy valamit nagyon félrehiszünk az elhízással kapcsolatban
- persze azt hisszük, hogy tudjuk (ez a legveszélyesebb... ha tudnánk, hogy nem tudjuk, akkor legalább nem csinálnánk úgy, mintha tudnánk. De nem tudjuk, hogy nem tudjuk...)
    - kalóriák be kontra kalóriák ki... ennyi az egész.
    - ha többet eszel, mint amennyit égetsz, akkor hízol, fordítva pedig fogysz. pont.
    - hát, sajnos ennyire azért nem egyszerű
- lehet, hogy tényleg a kalóriák a **közvetlen** okok, de nem feltétlen a kiváltó okok
    - egy jó példa: miért zuhan le egy repülő?
    - közvetlenül azért, mert nem volt elég felhajtóerő a szárnyai alatt, hogy megküzdjön a gravitációval
    - de a kiváltás szintjén valószínűleg emberi mulasztás, mechanikai meghibásodás, vagy rossz időjárás miatt
    - a megoldás ilyenkor nem az, hogy a közvetlen okkal szórakozzunk (és tegyünk rá mondjuk nagyobb szárnyakat vagy erősebb motorokat)
    - a megoldás a kiváltó ok orvoslása jobb pilóta képzéssel, körültekintőbb karbantartással, és óvatosabb időjárási toleranciákkal
- szóval: itt sem a kalóriás közvetlen ok a fontos, hanem a kiváltó

- a `kalória be - kalória ki = testzsír` egyenletbe egy csomó ki nem mondott (és hibás) feltételezés bele van építve
    1. a be és ki irányok függetlenek egymástól -- nem, nagyban függenek
        - kevesebb bevitt kalória mellett kevesebbet is fogunk égetni
        - napi 500 kalória elhagyása **elvileg** heti mínusz fél kiló zsír mínusz -- de ha ez így is maradna, akkor egy 80 kilós ember 3 év alatt lemenne 0 kilóra és eltűnne?!
        - nyilván nem, mert a test a bevitt értékekhez igazítja az égetést is
        - túl akar élni, ezért alkalmazkodik
    2. a BMR stabil
        - nem, a mozgástól, az edzéstől, az edzés utáni megnövekedett oxigén fogyasztástól, a kaják thermogenikus hatásától, és az evett mennyiségtől is nagyban függ
    3. a bejövő kalóriák fölött tudatos a kontrollunk
        - nem teljesen, a hormonjaink nagyon is kontrollálják, hogy mikor hogy állunk a kajákhoz (éhség, telítettség)
        - súlyvesztésnél gyorsan (és onnantól szinte vég nélkül) beindul az éhség-hormon, és csökken a telítettség-hormon
        - vagyis az elhízás nem csak akaraterő kérdés, hanem inkább egy hormonális "betegség"
    4. a zsír lerakódása nem irányított, és csak a kajától függ
        - nem, mint ahogy minden mást is, ezt is hormonok irányítják a testünkben
        - vagyis az elhízás inkább egy hormonális "betegség" ?!
    5. a kalória az kalória
        - és igen, a tautológia része igaz :)
        - de amúgy viszont nem, nagyon nem mindegy, hogy miből jön egy bizonyos kalória, mert drasztikusan más hormonális választ tud kiváltani a testünkben
- tehát a megszokott menetrend:
    - csökkentjük a bevitt kalóriákat, és egy darabig talán fogyunk is valamennyit
    - erre a testünk megfelelően csökkenti az égetett kalóriákat -- sőt, talán még lejjebb is megy egy kicsit, csak hogy biztos legyen
    - így már a csökkentett étrend is egy pici (de idővel összeadódó) zsír növekedéshez vezethet
    - ha pedig valaha is visszaállunk a korábbi kalória mennyiségünkre, a BMR-ünk még nagyon sokáig nem fogja ezt követni
    - így pedig minden leadott kilót visszaszedünk, és még valószínűleg többet is

<!-- ### Az edzés mítosz -->

- a folyamatosan terjedő edzés-mánia ellenére az elhízás mégis csak egyre nő...
    - a tetejébe a kimenő kalóriák nagyságrendileg nem változtak a vadászós/gyűjtögetős idők óta (és akár más fajokhoz képest sem)
    - szóval erről az oldalról is megborul az "egyél kevesebbet, mozogj többet" egyszerű elmélete
    - és nem az edzés fogja rendbe hozni az elhízást
- a napi égetésünk nagyja eleve nem az edzéshez kapcsolható, hanem testünk működésének fenntartásához
    - és mint láttuk, a többi sem állandó
    - szóval nem csak az edzéssel tudjuk befolyásolni
- "Diet is Batman and exercise is Robin." :D
    - persze az edzés attól nagyon jó! csak nem feltétlen a fogyásra
    - természetes módon kompenzálunk (vagy többet eszünk, vagy az edzésen kívül leszünk kevésbé aktívak)
    - és különben is, az edzésnek is megvannak a határai: "You can’t outrun a poor diet."

Összességében kimondhatjuk, hogy az "egyél kevesebbet, mozogj többet" statégia **nem** működik!


<br>






















<!-- ### A túlevési paradoxon -->
## A hormonális modell

- túlevési kísérleteknél is kijön, hogy nagyon nem mindegy a makró arány
    - egy esetben az alacsony szénhidrát / magas zsír és fehérje tartalmú étrendnél alig ment fel valami az edzőnek, míg a fordítottjánál már 3 hét alatt úszógumit növesztett
- de eleve nem könnyű túletetni az embereket
    - a BMR-jük alkalmazkodik, és a testük megpróbálja leégetni a felesleget
    - a kísérletek után pedig vissza is térnek a megszokott súlyukhoz (ugyanúgy, ahogy a megvonás után is visszahízzuk a leadott kilókat)
- még egy érdekes kísérlet: soványok felhízlalása, és párhuzamosan kövérek lefogyasztása egy közös pontra
    - de az anyagcseréjük **nagyon** nem ugyanazon a fordulatszámot pörgött
    - a korábban soványok durván égettek, hogy visszajussanak
    - a már kevésbé hájasak pedig alig vegetáltak, hogy spóroljanak a raktáraikkal, és szintén visszajussanak
        - nem azért leszünk kövérek, mert sokat eszünk... azért eszünk sokat, mert kövérek vagyunk :/
- vagyis nagyon úgy tűnik, hogy a testünknek van egy alapsúlya, amit próbál megtartani
    - a baj csak az, hogy ez az alappont az elhízottak esetében túl magasan van
    - a testünk egy termosztát, ami az alapbeállítását védi
        - harcolhatunk ellene hősugárzóval vagy nyitott hűtőajtóval, de jobb lenne, ha megtanulnánk kezelni a termosztátot, nem?

<!-- ## A elhízás új modellje -->

<!-- ### Egy új remény -->

- kanyarodjunk hát vissza a "termosztáthoz", és alkossuk meg az elhízás hormonális modelljét
    - ami a tetejébe a kalóriacsökkentésnél tárgyalt 5 szempontot is mind magyarázza
    - vagyis legyen logikus, hogy miért függ össze a kalóriák bevitt és égetett mennyisége, miért változhat a BMR-ünk, miért nem csak rajtunk múlik az étvágyunk, mi alapján szabályozott a zsírtárolásunk, és miért nem mindegy, hogy a bevitt kalóriák honnan jönnek

- alap inzulin működés magyarázat, amiről Acetonál már olvashattunk (és azóta nyilván nem változott sokat)
    - de gyors összefoglaló: az inzulin egy tároló hormon, ami a vérben lévő cukrot bejuttatja a sejtekbe, vagy felesleg esetén a májba (glikogén) és zsírraktárakba
    - ha sokat eszünk, akkor sok lesz az inzulin, mert sokat kell elpakolni
    - ő is úgy működik, mint szinte minden hormon: egy fogadóhelyhez (receptor) kapcsolódik, kb. mind egy kulcs a kulcslyukba, és így "nyitja meg" a sejtet a vércukor tárolásra
- ha sokáig sok az inzulin, akkor nagyon tárolásra rendezkedik be a szervezetünk... ez hosszú távon elhízáshoz vezet.
- ennyi lenne? :)
<!-- ### Inzulin -->

- emellett azt is látjuk, hogy a kövér alanyokban a kajára és a koplalásra adott inzulin-reakció is sokkal magasabb, mint a soványoknál
- erős a korreláció az elhízással és a nagyobb derék körfogattal -- főleg ha nem a teljes súlyt, hanem csak a zsírtömeget vesszük figyelembe
    - a kérdés már csak az, hogy ez a korreláció ok-okozati viszonyt is jelent-e?
- egyszerű: próbáljuk ki, hogy mi lesz, ha inzulint adunk az embereknek (mondjuk az amúgy is jelenlévő cukorbetegség miatt)...
    - hát, elhíznak. szóval elég erősen úgy tűnik, hogy ok-okozati az a viszony!
    - rengeteg gyógyszert vizsgálunk, és az eredmények meglepően konzisztensek:
        - ami növeli az inzulinszintet, az hízáshoz vezet
        - ami nem hat rá, az nem hat a súlyra sem
        - ami csökkenti, az fogyást okoz
- vagyis az inzulin állítja az emlegetett termosztát szintjét
    - azt még nem értjük teljes mélységében, hogy *hogyan*, de az már látszik, hogy az inzulin a hunyó

<!-- ### Kortizol -->

- az ún. stressz-hormon, a "harcolj vagy menekülj" reakció elősegítője
    - ez készíti fel a testünket a stresszesnek **vélt** helyzetek átvészelésére
    - ehhez az akciókészséghez sok cukrot juttat a vérbe
    - ezeket régen vagy gyorsan elégettük, vagy vége lett a veszélynek, és visszatérhettünk a normálisba
    - ha viszont folyamatosan így érezzük magunkat (levezetés nélkül, lásd Bagdy Emőke), az nem túl jó
- a fennmaradó cukor miatt több lesz az inzulin, ami idővel ugyanúgy elhízáshoz vezet (még ha közvetve is)
    - szóval ha fogyni akarunk, akkor a meditáció és az alvás is ugyanolyan fontos szempontok lehetnek, mint mondjuk az edzés -- ha nem jobban!

<!-- ### Az Atkins támadás

- akkor vegyük úgy, hogy az inzulin ellen kellően megalapozott a gyanú
- és mi okoz magas inzulinszintet
    - ééés vissza is jutunk az egyszerű szénhidrátokig
    - az inzulin mellett pedig a telítettség-hormon sem működik rájuk rendesen, valószínűleg mert nem természetesek (második gyomor effektus)
- Az Atkins-féle low-carb diéta szembement az addigi dogmával, és rövidtávon nagyon látványos eredményei is voltak
    - de hosszú távon nem igazán
    - a túl nagy szigor miatt sokan nem tudták/akarták tartani
    - de azért van itt más baj is
- Kínai rizsevők -> szinte csak carb, még sincs elhízás... akkor ezt hogy?
    - a titok nem a szénhidrát, hanem a cukor és az inzulin rezisztencia -->

<!-- ### Inzulin rezisztancia -->

- az idő igenis sokat számít
    - nem mindegy, hogy egy hét vagy egy évtized után akarunk ledobni némi felesleget
- inzulin rezisztancia
    - ha a receptor már ne reagál annyira, és nem enged be annyi glükózt a sejtekbe, akkor a szervezet válaszként több inzulint generál (hogy csak azért is beerőltesse a szükséges mennyiséget)
    - ez viszont folyamatosan emelt inzulin szinthez vezet, és ezért hízunk el
- jó, de akkor lépünk még tovább: mi okozza a rezisztenciát?
    - a sok inzulin
    - ugyanúgy, mint ahogy az antibiotikumokra is egyre jobban immunisak leszünk, vagy ahogy Rachel Carson kártevői is megtanulhatták túlélni a rovarirtókat
- de most akkor körbeértünk?
    - sajnos igen, ördögi kör...
    - sok inzulin --> rezisztencia --> még több inzulin
    - viszont a kör legalább az idő-faktort magyarázza: minél tovább pörgünk benne, annál rosszabb
- de akkor mi indítja be a kört?
    - a **folyamatosan** magas inzulin szint

- egymástól elszigetelt hatások
    - a máj inzulin-rezisztanciája különbözik az izmokétól vagy az agyétól
    - az egyiket az étrend befolyásolja nagyon, a másikat az edzés, az agyat meg kb. semmi

- nem az egyszeri magas tüskékkel van a baj, hanem a folyamatosan magas szintekkel
    - mint ahogy alvásnál is az akár hangos, de konstans háttérzajt ki tudjuk zárni
    - de a síri csendben az is riadó, ha a gombostű leesik
- tehát a kérdés nem csak az, hogy **mit** együnk, hanem hogy **mikor** együk
    - és a mikor-t ritkítsuk, hogy legyen elég inzulin-szegény állapot is

<br>




















## Felborult egyensúly

<!-- ### A fruktóz halálos hatása -->

- a cukorbetegség (és az elhízás is) a cukorral korrelál, nem a bevitt kalóriákkal
- de ami talán meglepőbb, hogy a fruktóz is igen nagy baj
    - a gyümölcscukor név miatt természetesnek hangzik, és a vércukrot sem növeli, vagyis direktben az inzulinra sem hat... de hát akkor miért?
- mert csak a máj dolgozhatja fel, amit így sokkal könnyebb túlterhelni
    - a feleslegből zsír lesz, ami elzsírosítja a májat, és ez nagyban hozzájárul az inzulin-rezisztencia kialakulásához
    - vagyis nem közvetlenül lesz több az inzulin, de a rezisztencia miatt a testünk magától is többet gyárt majd

<!-- ### A diétás üdítő tévedés -->

- a mesterséges édesítőszerek (ha egyéb vegyi mellékhatással esetleg nem is járnak), a tanulmányok szerint inkább növelik az elhízás esélyét, mint sem csökkentenék
- egyrészt hiába nincs cukor (és nincs kalória), mert a hatásukra inzulin viszont keletkezik, és nem is kevés
- másrészt, mivel a testünk inzulinos édességet érez, de kalóriát nem kap mellé, ezért "befejezetlen" marad a jutalom, és további sóvárgással összességében több evésre késztethet

<!-- ### Szénhidrátok és rostok -->

- most akkor a carb jó vagy nem jó?
- glikémiás index: milyen nagy inzulin tüskét okoz egységnyi carb bevitel mellett
- glikémiás terhelés: milyen nagy inzulin tüskét okoz egységnyi **kaja** bevitel mellett (mert könnyen lehet, hogy a kaja nagyja víz vagy más tápanyag, nem is carb!)
- a finomítás miatt szívódnak gyorsabban, és még rost sincs mellé, hogy lassítsa
    - rost: lassítja a felszívódást, teltségérzetet okoz, nem is bírunk belőle annyit fogyasztani, stb.
    - de nem is az a lényeg, hogy akkor most a carb rossz-e, vagy a rost jó-e
        - a kérdés az egyensúlyuk, ami a feldolgozás során felborul
        - ha magas glikémiás index mellé magas a rost, akkor kb. bevéd... vagy ha mindkettő alacsony, akkor is védve vagyunk
        - a baj akkor van, ha sok a carb és kevés mellé a rost... kb. mintha sok lenne a méreg, és kevés mellé az ellenanyag

<!-- ### Az ecet csodái -->

- kb. mint a rost: segít csökkenteni a glikémiás indexet
    - kaja előtt 1-2 teáskanál, lefekvés előtt... vannak ilyen "népi" módszerek, amiknek ezek szerint (újra) van alapja

<!-- ### Fehérje -->

- nem csak a carbok növelhetik ám az inzulin szintet
    - ezért nem ad "teljes" képet a glikémiás index -- az csak a carbokat nézi, mert azt gondolta, hogy csak a vércukron keresztül lehet inzulinhoz jutni
    - de az inzulin index már konkrétan az inzulint méri, és lássunk csodát, a fehérjék is igencsak emelik! sőt, igazából minden kaja
- a gyomron keresztül is megindulhat az inzulin stimuláció, nem csak a vércukorral (inkretin-effektus), illetve már a szájban is jelentkezhetnek bizonyos emésztés-előkészítő reakciók (cephalicus fázis)
- a zsír még nem is annyira jelentős, de a fehérje esetekben meglepően magas százalékáért felelős az inzulin reakciónak
    - az inkretin okozta lassabb emésztés, és nagyobb telítettség miatt hiába hatnak erősen az inzulinra, az állati fehérjék nem rosszak a fogyáshoz
    - ha viszont keresztbe teszünk az inkretineknek, és akkor is leerőltetjük a kaját, ha épp nem vagyunk éhesek, akkor kb. ugyanolyan a hatás, mintha cukroznánk

<!-- ### Zsír fóbia -->

- a transz-zsírokkal egy kalap alá vették a telített zsírokat is, és a szívbetegség járvány miatt rossznak bélyegezték őket
    - aztán ahogy kibukott a jelentős különbség, elkezdték meglátni, hogy igazából semmi baj nincs a telített zsírokkal sem
- és eleve mindig is a szív volt a fő hajtóerő a zsír eldémonizálásában, az elhízást csak úgy hozzácsaptuk (gondolom főleg a kalóriatartalma miatt)
    - de nincs semmi ilyen kapcsolat

<br>





















## Társadalmi vonatkozások

<!-- ### Nagy kaja, sok kaja -->

- itt a könyv átmegy Christie Aschwanden-be, és erősen... khmm... mondjuk úgy, megkérdőjelezi egy csomó szervezet, termék, és publikáció hitelességét
    - ha nem eszünk, akkor senki nem keres pénzt
    - ezért inkább ezt vagy azt vagy amazt kell enni, szedni, vagy csinálni
- a sznekkelés (mint mondtuk) nem javasolt -- főleg mert legtöbbször több összfogyasztáshoz vezet
- a reggeli egyáltalán nem annyira fontos, mint gondoljuk
    - a testünk már eleve előkészül a napra, nem muszáj tankolni
- a zöldségre/gyümölcsre is csak annyit mondanak, hogy azt **is** együnk
    - pedig nyilván akkor lenne értelme, ha a cukros szarok **helyett** ennénk

<!-- ### Szegénység és túlsúly -->

- a szegénység erősen korrelál a túlsúllyal
    - a finomított szénhidrát kb. a legolcsóbb és leghozzáférhetőbb kaja
    - naná, hogy a szegények pont azt fogják enni (és ezért a negatívumait is ők kapják a leginkább)
- hát de a feldolgozott szénhidrát hogy olcsóbb, mint a természetes?!
    - úgy, hogy az árakat nagyban az állami támogatások mennyisége szabja
    - és tippeljünk, mik kapják a nagy pénzeket? főleg a kukorica és a búza, amikből főleg szirup, keményítő és liszt készül
- "Obesity is effectively the result of government policy."
    - régen drága volt a cukor, ezért csak a gazdagok "engedhették meg maguknak", hogy kövérek legyenek
    - ma olcsó, viszont szinte mindenhol ott is van (és a cukormentes dolgok relatíve sokkal drágábbak), ezért már majd hogy nem csak a gazdagok engedhetik meg maguknak, hogy **ne** legyenek kövérek

<!-- ### Gyermekkori elhízás -->

- ez a klasszikus genetika vs. környezeti tényezők vita
- csak az elmúlt pár évtizedben terjedt el ennyire látványosan az elhízás
    - ez idő alatt a génjeink nyilván nem változhattak --> tehát környezeti
- viszont örökbefogadásos vizsgálatok kimutatták, hogy az elhízásra való hajlam **sokkal** inkább a biológiai szülőkön múlik, mint az örökbefogadókon --> tehát genetikus
    - most akkor mi van?!
- valószínűleg (kisebb spoiler): genetikailag kapjuk az alap inzulinérzékenységünket, de ennek a látványos hatásait a modern étrend hozza ki


- már akár az újszülöttekben is kimutatható az egyre gyakoribb elhízás
    - de hát ők ugye nem tudnak túl sokat enni, vagy kevesebbet mozogni
    - meglepetés: továbbra is az inzulin
    - ha az anya vérében sok van (amin ugye osztoznak a babával), akkor a babának is sok lesz
    - ettől ő is rezisztanciát növeszt magának, és már kicsiként is kapja a plusz kilókat
- itt is rengeteg utalás, hogy az "együnk kevesebbet, mozogjunk többet" nem működik

<br>






















## Mit együnk?

- az első, amit el kell fogadnunk, hogy több dolog is számít
    - persze, az inzulin van a háttérben, de több út is vezet oda
    - kalóriák, makrók, feldolgozottság, krónikus kialvatlanság, stressz...
    - ezekre pedig jó lenne együtt hatni, és nem azon vitatkozni, hogy melyik a legjobb

1. csökkentsük a hozzáadott cukrokat
    - ez a glükózos hirtelen sok inzulint és a fruktózos idővel sok inzulint is csökkenti
    - és ez nyilván nem csak annyit jelent, hogy mi magunk manuálisan ne tegyünk cukrot a kajáinkba
        - nagyon sok mindenben alapból benne van, ezekre pedig figyelni kell -- vagyis tessék elolvasni a címkét!
    - desszerteket gyümölcsökkel, magvakkal, esetleg némi magas kakaó tartalmú (fél)keserű csokoládéval kiváltani
        - a cukornak persze továbbra is lehet szerepe az ünneplésekkel összenőtt kajálásokban -- de itt az **alkalmanként** a kulcsszó!
    - a folyton evős legelészést pedig hagyjuk a teheneknek
        - "There’s a simple answer to the question of what to eat at snack time. Nothing."
    - a reggeli lehet opcionális
        - vagyis nem muszáj egyáltalán... de ha eszünk, akkor is normális kajákból álljon, de agyon cukrozott gabonapelyhekből!
    - nyilván a kaják mellett az italokat sem cukrozzuk
        - a kávé/tea magában teljesen jó, sőt, kimondottan pozitív hatásokkal rendelkezik
        - de **nem** cukrozzuk meg!
2. csökkentsük a finomított/feldolgozott gabonafélék fogyasztását
    - olyan szénhidrátot együnk, ami a természetben is előfordul
    - vagy ha feldolgozott, akkor is minél kevésbé (teljes kiőrlés), de ebből korlátozottan
3. moderáljuk a fehérje fogyasztást
    - **ne** eltüntessük, de nem kell "gyúrósan" zabálni a csirkemellet
    - a könyv kb. a bevitt kalóriák 20-30%-át ajánlja innen
4. nyugodtan növeljük a természetes zsírokat
    - nyilván az olíva olaj, de magvak, tejtermékek, avokádó is
5. fogyasszunk több rostot (+ ecetet?)
    - láttuk a védő hatásaikat a méreg/ellenanyag hasonlaton keresztül... azért.

- ez első blikkre inkább ismerős, mint újdonság
    - és persze, sok diéta van, ami ilyesmi elvek mentén ajánl kajaválasztást
    - és rövid távon működnek is
    - mondjuk rövid távon szinte minden működik, ami kalória deficitet generál... de attól még tényleg ez lenne a helyes kaja arzenál
- csak az nagyon nem mindegy még, hogy **mikor** eszünk!

<br>




















## Mikor együnk?

- "There is nothing new, except what has been forgotten." // Marie Antoinette
- a fogyás egy kétrészes művelet: a helyes kaják + az inzulin rezisztancia megtörése
    - ha már rezisztens állapotban vagyunk, akkor ugye koplaltan is magasabb lesz az inzulin szintünk
    - ezért nem lesz meg annyira lényegesen a hullámzás
- ha ezt meg akarjuk törni, akkor mesterségesen "hullámoztatni" kell szándékosan alacsony inzulin szintű időszakokkal
    - vagyis, magyarán mondva, időnként koplaljunk
- **nem** ugyanaz, mint az éhezés, mert ez itt kontrollált, megszabott ideig (pár óra és pár hónap között)
- az ókortól kezdve nagyon sokan ajánlják (és kulturálisan gyakorolják) ezt a szokást

- fázisai
    1. kaja közben májat töltünk, a többit zsírba
    2. ezek a tárak kb. 24 órán belül ürülnek, miközben az inzulin szint jól leesik
    3. kb. 1 nap után a máj új vércukrot gyárt más, még rendelkezésre álló alapanyagokból
    4. kb. 3 nap után jön a ketózis, amikor már a zsírból oldjuk meg a "cukor" gyártást
    5. kb. 5 nap után fehérje-spóroló üzemmód, amikor a testünk feltekert növekedési hormonnal és adrenalinnal próbálja megőrizni az izmainkat és a BMR-ünket

- a lényeges különbség a csökkentett kalóriamennyiséggel szemben, hogy itt nem lassul be az anyagcsere
    - ha keveset eszünk minden nap, akkor a testünk azt fogja hinni, hogy ennyi a rendszeres napi adag, és ahhoz állítja az égetést is
    - ha viszont **semennyit** nem eszünk, akkor a testünk azt fogja hinni, hogy vadászni kell, mert valahonnan kaját kell szerezni
    - ilyenkor esze ágában sem lesz hátráltatni minket a kajaszerzésben, és a zsírból fogja égetni a tartalékokat amíg csak tudja
    - méghozzá olyan ütemben, ahogy a kajás időszakban megszokta (sőt, esetenként akár még jobban)
- természetes lehet azt hinni, hogy ha a kevés kaja erős anyagcsere lassuláshoz vezet, akkor a nulla kaja még erősebb anyagcsere lassuláshoz vezet
    - de sem a kutatások, sem a tapasztalat nem ezt mutatja
    - és ilyen feltételek mellett valószínűleg faj szinten sem élhettünk volna túl

- tippek
    - ne legyen kalória, de víz/tea/kávé persze lehet/legyen
    - nem leszel annyira éhes, mint gondolod
        - ha elfoglalod magad, akkor idővel fel sem fog tűnni -- ezt tapasztalatból mondhatom
    - nem leszel fáradt -- sőt, elvileg aktívabb leszel (ha nem, az vagy egyéb orvosi ok, vagy pszichológiai eredetű)
    - szabad (sőt, érdemes) edzeni
        - a májból/zsírból lesz energia, és az extra növekedési hormon miatt még akár jobban hathat is
    - mindez nyilván egy egészséges alapállapotot feltételez
        - ha rendszeresen szedsz valamit (esetleg kaja mellé), vagy már eleve fennáll cukorbetegség (vagy bármi egyéb), akkor érdemes orvossal tanácskozni
    - érdemes monitorozni az állapotunkat
        - rendszeres súly, vérnyomás, vérkép, stb.    

<br>

















## Összefoglalás

- ez itt eddig az egyetlen pont, ami legalább **valamennyire** is szemben áll a Chris Aceto féle dolgokkal
        - ott a sok kicsi kaját a az inzulin tüskék lelapítása miatt mondtuk, itt a kevesebbszer többet a több összesített inzulin-szegény időszak miatt
        - de ha teszünk mellé IF-et, vagy nem visszük túlzásba a bontást, vagy ugyanannyi időre húzzuk szét... szóval van simán középút, és a lényegi kérdésekben teljes az egyetértés
        - mindezt persze azzal a feltételezéssel, hogy a plusz "sznekkelgetés" az **nem** plusz kalória... mert az nyilván nem üzlet!


- fő tanulságok
    - termosztát hasonlat: van egy súly, ahova "húz" a szervezetünk
    - az inzulin okozza az elhízást, nem a kalória, és nem is valamelyik specifikus makró csoport
    - a legnagyobb gond a feldolgozással van... ha természetes, akkor jöhet kb. minden
    - az időzítés legalább olyan fontos, mint hogy mit eszünk -- sőt, bizonyos szempontokból még fontosabb is lehet

- szóóóval:
    - együnk "normális" kajákat normális (de nem fóbiásan számolgatott) mennyiségekben
    - és mellette "billegtessük" az inzulin-domináns étkezési időszakokat az inzulin-hiányos böjtölési/koplalási időszakokkal
    - ha úgy érezzük, hogy a stressz-vonalon van a nagyobb baj, akkor helyes alvási szokások, meditáció, és masszázs segíthetnek



