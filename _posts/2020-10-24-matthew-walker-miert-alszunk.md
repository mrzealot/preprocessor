---
layout: post
title: Matthew Walker - Miért alszunk?
pages: 368
date: 2020-10-24 00:01
excerpt: >
    TODO
---

Ha egyetlen mondatban kellene összefoglalnom [Christie Aschwanden]({% post_url 2020-04-17-christie-aschwanden-good-to-go %}) regenerálódásról szóló könyvét, az valahogy így nézne ki: 
Ezek után természetesen nem meglepő, hogy a "párjának" egy olyan könyvet választottam, ami kimondottan az alvásra koncentrál.
És habár Aschwanden eleve elég hízelgő képet festett az alvásról, Matthew Walker -- [Miért alszunk](https://www.goodreads.com/book/show/34466963-why-we-sleep){:target="_blank"} (eredetileg "Why We Sleep") című könyve még magasabbra emelte a szememben -- már ha ez lehetséges.

> Szeretem az alvást. Az életem hajlamos szétesni, amint felkelek.
>
> -- Ernest Hemingway
> > I love sleep. My life has the tendency to fall apart when I’m awake, you know?



# Tartalom

- szerkezet
    1. mi is az az alvás: kik, mennyit, hogyan, stb.
    2. egyénileg miért jó, ha van, illetve rossz/halálos, ha nincs
    3. álmokkal kapcsolatos dolgok
    4. hogyan aludjunk többet/jobbat, illetve milyen társadalmi vonatkozásai vannak

## Intro

- rák, szív- és érrendszeri megbetegedések, Alzheimer kór, pszichológiai zavarok, túlevés, és szó szerint korai halál
    - mindössze ennyit kockáztatunk azzal, ha nem alszunk eleget
- ennek ellenére mi vagyunk az egyetlen faj, amelyik tudatosan megvonja magától az alvást
    - olyannyira, hogy a világ "fejlettebb" részein a WHO kialvatlansági járványról beszél
- a társadalom alváshoz való viszonya (és látszólagos érdektelensége) valószínűleg annak is betudható, hogy nagyon kevés információ forog róla a köztudatban
    - a négy fő biológiai hajtóerőből a másik hármat (evés, ivás, párzás) már évszázadok óta értjük, de az alvást még most is csak épphogy
    - de valami értelme csak van, különben nem alakult volna ki
    - “If sleep does not serve an absolutely vital function, then it is the biggest mistake the evolutionary process has ever made.”
- nincs egy konkrét válasz a címben felvetett kérdésre, mert rengeteg okból alszunk
    - nincs olyan szervünk vagy agyi funkciónk amire ne hatna pozitívan -- vagy negatívan, ha nincs elég belőle!
- "A balanced diet and exercise are of vital importance, yes. But we now see sleep as the preeminent force in this health trinity."
    - "a wakeup call to sleep if ever there was one." :D :D
    - a baj csak az, hogy ez a köznépnek mindeddig nem lett megfelelően "lekommunikálva"
    - ezt igyekszünk most orvosolni

A továbbiakban a következő kérdésekre keressük a választ:

- [Mi is az alvás?](#1)
- [Hogyan alszunk?](#2)
- [Miért alszunk?](#3)
- [Miért álmodunk?](#4)
- [Hogyan aludjunk jobban?](#5)
- [Mit jelent mindez társadalmi szinten?](#6)

<br>























## <a name="1"></a>Mi is az alvás?

Először is tisztázzunk pár alapfogalmat.

A **cirkadián ritmus** a 24-órás belső óránk.
Ez kb. egy biológiai pace-maker, ami a hormonháztartásunkon keresztül rengeteg mindent befolyásol, az éhségtől kezdve a fáradságon és testhőn keresztül egészen az anyagcseréig.
Ilyen minden 1-2 napnál tovább élő élőlénynek van -- igen, a növényeknek is.
Nem pontosan 24 óra (egy kicsit hosszabb), de a fény mindig újra "felhúzza" a belső óránkat.
Persze más is szolgálhatna ilyen jelként (kaja, edzés, szociális interakciók), de a fény a legmegbízhatóbb.

Mindenkinek van tehát ritmusa, de mindenkinek más és más.
Gondoljunk csak a "hajnalban kukorékolók" kontra "éjszakai baglyok" sztereotípiára.
Ez az ún. **kronotípus** leginkább genetikai, és nem kellene mindenkire a társadalmilag elfogadottabb kukorékolást erőltetni.

Az alvási igényünket két hormon befolyásolja leginkább:

- **Melatonin**, ami jelzi, hogy mikor van sötét, vagyis kb. mikor kellene aludni.
Sötétben termelődik, világosban eltűnik.
Ez csúszik el például az időzónákon átívelő jetlag-nél, mert a szervezetünk csak fokozatosan tud alkalmazkodni.
Illetve ezt borítjuk meg a sok mesterséges világítással is (erre még visszatérünk).

- **Adenozin**, ami pedig azt jelzi, hogy mennyit voltunk már ébren -- és egy bizonyos szint felett nagyon csalogat aludni.
Mondhatjuk, hogy ő az "alvási kényszer".
Ezt blokkolja a koffein, hogy éberek legyünk.
Éjszakánként csökken, hogy reggelre visszaérjen a normál szintre.
Ha kialvatlanok vagyunk, akkor ezt gyűjtjük, ebből van adósságunk...

Ez a két hatás szétcsúszhat egymástól, de egyelőre feltételezzük, hogy minden rendben.
A magas melatonin miatt a cirkadián ritmusunk nagyon alacsonyan van, a magas adenozin miatt pedig nagy a nyomás, hogy aludjunk.
Ilyenkor horizontálisba helyezkedünk, elvesztjük az izomtónusunkat és a tudatos reakcióinkat, megszűnik minden külvilági input, és eltorzul az időérzékelésünk.

De attól, hogy ez nekünk ilyen egységesnek tűnik, az alvás nem homogén.
Két fő fázisa a REM (**R**apid **E**ye **M**ovement, vagyis a gyors szemmozgásos, álmodásos rész) és NREM (non-REM, amit utána még tovább boncolhatunk mélység szerint).
Az NREM-REM fázisváltások kb. 90 perces ciklusokban ismétlődnek, de az arányuk nem állandó.
Az alvás elején az NREM dominál, míg reggel felé egyre több lesz a REM.
Ez valószínűleg azért van, mert először az NREM elrakja az új ismereteket és kitakarítja a szükségtelen dolgokat, hogy aztán a REM megerősíthesse a maradékot a memóriánkban.

Az fázisok közti különbségeket az agyhullámaink is szépen demonstrálják.

- Ébren gyorsak és kiszámíthatatlanok -- mint egy stadionban a sok néző aszinkron morajlása a meccs előtt;

- Mély NREM álomban lassúak és rendszeresek -- kb. egy belső agyi meditáció; vagy mintha az említett stadionban ritmusra kántálna a tömeg;

- REM-ben pedig szinte ugyanolyanok, mint ébren -- csak itt nem a külvilági infókat, hanem a belső érzéseket/emlékeket/motivációkat dolgozzuk fel egy igencsak szabadon értelmezett művészi előadásban.
Menet közben pedig minden izmunk szó szerint lebénul, nehogy elő is adjuk a műsort...

Ezeknek az állapotoknak persze mind megvan a maga szerepe.
Az éberség a befogadás, ahol megtapasztaljuk és megértjük a körülöttünk lévő világot.
A mély álom a belső önvizsgálat és karbantartás, ahol tároljuk és megerősítjük az új tényeket és képességeket.
A REM pedig az integráció, ahol összekapcsoljuk ezeket az új alapanyagokat egymással és minden eddigivel.
Itt születnek az új felismerések, "megvilágosodások", tanulás, kreatív problémamegoldás, stb.

<br>




























## <a name="2"></a>Hogyan alszunk?

Minden élőlény alszik -- és elég sokáig visszamenőleg.
Már az egysejtű organizmusoknál is ez a divat.
Vannak elméletek, miszerint az alvás az alapállapotunk, és pont az ébrenlét az, aminek pluszban ki kellett fejlődnie.
És még ha ez nem is egészen így van, arra mindenképp hasznos mentális kép, hogy közvetítse az alvás fontosságát!

Emberként az a nagy evolúciós előnyünk, hogy kevesebbet, de "keményebben" alszunk.
Főleg mert már a földön tehetjük, nem az ágakon -- a majmoknál sem a REM, sem a mélység nem lehet annyi, mert elplöttyedve könnyebben lezuhannának.
Nálunk viszont a földön az "nyer", aki gyorsabban letudja az alvását, mert annál kevesebb ideig van veszélyben.
Így nőhetett meg a REM arányunk, ami plusz érzelmi intelligenciát, szociális tájékozódóképességet, és kreativitást eredményezett.
Mindez a komplex agyunkkal karöltve egy elég erős teóriát ad arra, hogy hogyan is emelkedtünk a többiek fölé.
Mondjuk úgy, hogy az alvás még a [Sapiens]({% post_url 2020-02-12-yuval-noah-harari-sapiens %})-ben felvetett kognitív forradalomra is ad egy lehetséges magyarázatot.

Nem feltétlen úgy alszunk viszont, ahogy a természet gondolta volna.
Szinte mindenki napi egy összesített blokkban, átlagban kevesebb mint 7 órát alszik.
De ahova a modernitás még nem tette be a lábát, ott más a helyzet, és sokkal gyakoribb a kétfázisú alvás.
Ez annyit jelent, hogy egy hosszú blokk éjszaka, plusz egy rövid ebéd után -- ami a "szieszta kultúrákban" ma is megvan.
Vagyis végre igazság tétetik: a "durmidélután" nem csak a lusták mentsvára!!
Sőt, az ilyen helyeken végzett vizsgálatok kimutatták, hogy a modernizáció miatt szieszta elhagyás jelentősen magasabb szívrendszeri halálozáshoz vezetett...

Az alvási igényünk a korunk függvényében is változhat.
**Baba** korban például a REM fázis a legfontosabb az agyi kapcsolatok kialakításában.
Ennek hiánya az autizmussal is erősen összefügg.
És ha a kedves anyuka alkoholizál (akár csak egy **kicsit** is), az ebbe nagyon belezavar.

**Gyerekkorban** a cirkadián ritmus lassan (3-4 hónapostól 1 évesig) alakul ki.
Először naponta többszöri az alvás, amiből kettő, majd végül (általában) egy marad.
A REM és az NREM aránya szintén változik: az NREM egyre dominánsabb lesz -- annak ellenére, hogy az összes alvásmennyiség csökken.
Végül kb. 80%-20%-ra állnak be.

**Serdülőkorban** is az NREM-re van nagyobb szükség, hogy a REM által kialakított "nyers" agyhálózatukat teljesen testre szabhassák.
Hiszen nem optimális, ha minden agyi terület ugyanolyan "sávszélességgel" rendelkezik.
Vannak olyan területek amik alig használnak, míg más helyeken igen csak elkelne a plusz.
Fontos még megjegyezni, hogy a tinik cirkadián órája jelentősen előreállítódik a szülőkhöz képest.
Később akarnánk feküdni, és aztán emiatt később is kelni -- és ezzel nincs semmi gond.
Ez valószínűleg csak a természet próbálkozása, hogy egy kicsit függetlenítse őket a szülőktől...

**Felnőtt** és idős korban pedig az a fő tanulság, hogy az alvásigényünk <u><b>nem</b></u> csökken!
Nincs ilyen, hogy "Már kevesebb alvás kell" -- ugyanannyi **kellene**.
Az más kérdés, hogy már nem annyira vagyunk rá képesek bizonyos okok miatt.

Az NREM mennyisége és minősége nagyon csökken (és sokkal hamarabb, mint szeretnénk).
Ez pedig olyannyira nem mindegy, hogy sok időskori fizikai/mentális hanyatlás igazából rossz/kevés alvásra vezethető vissza!
Az NREM mellett az alvásunk *hatékonysága* is csökken, vagyis például egy adott 8 órás időszakból egyre kevesebbet fogunk ténylegesen alvással tölteni.
Több lesz a nehezen elalvás, vagy a wc-re járkálás -- ami mellesleg eleséses/töréses veszélyeket is rejteget.
És ha ez nem lenne elég, a cirkadián óránk is jelentősen visszább csúszik -- korán fekvés, korán kelés módra -- ami a társadalmi elvárásokkal nem mindig jól összeegyeztethető.

Egy szó mint száz: bőven van mire figyelni.
Mert habár lehet, hogy ezek mind természetes "hanyatlások", megfelelő életmóddal azért igen sokat halaszthatunk rajtuk.

<br>






























## <a name="3"></a>Miért alszunk?

Mert az alvás tulajdonképpen mindenre jó hatással van.
Ja hogy ennél kicsit azért részletesebben?
Oké, nézzünk példákat.

Kimondott pozitívumként a memóriát említjük, ahol az alvás igazoltan segíti a tanulásra való felkészülést, vagy az épp tanultak "tartós tárba töltését".
Mindezt persze szelektíven, hogy a "felejtésre ítélt" emlékeinket az erősítés helyett inkább gyengítse.
Jótékonyan hat még a motoros memóriára, és gyakorlás után pluszt ad sebességben, pontosságban, és "folyékonyságban".
Ebből következik, hogy a sport teljesítmény szempontjából sem elhanyagolható: jobb teljesítmény, hőháztartás, oxigénszint; kisebb sérülési esély; gyorsabb sérülés utáni gyógyulás.

Ez már most tekintélyes lista, pedig a nagyja még hátravan -- csak azokat már egy kicsit fenyegetőbben, negatívumként fogalmazzuk meg.
Az alváshiány ugyanis durva hatással lehet az agyunkra.

Egyrészt mondjuk úgy, hogy nem is lassítja, hanem konkrétan lenullázza egyes reakcióinkat.
Egy mikro-bealvás alatt ugyanis nem kótyagosan fogunk egy ingerre reagálni, hanem egyáltalán **nem** is fogunk reagálni.
Gondoljunk csak bele: elég két másodperc kiesés, és már a szembejövő sávban vagyunk!
Szóval ha egy *kicsit* is álmos vagy, **ne** vezess!

A másik komoly felfedezés, hogy az alváshiány kumulatív -- vagyis minden hiányunk idővel összeadódik.
A 8 helyett 6 óra alvás nem hangzik olyan brutálisnak, de kísérletekben egy hét alatt le lehetett vele menni olyan teljesítmény szintre, mintha egy egész éjszakát átvirrasztottunk volna.

Még egy tanulság, hogy nagyon rosszul tudjuk megítélni, mennyire vagyunk kialvatlanok.
De az objektív adatok nem hazudnak, és általában sokkal rosszabbul vagyunk, mint gondoljuk.
Szóval hiába mondjuk, hogy "Elvagyunk mi 5-6 órával"...
Nem vagyunk!
Ha pedig erre az a válaszunk, hogy "Majd kialusszuk magunkat", akkor jobb tudni: 3 teljes éjszakányi hosszú alvás sem csinálja vissza azt a kárt, amit akár csak 1-1 óra rendszeres elhagyása jelent.
Szóval nincs ilyen, hogy "majd hétvégén" bepótoljuk...
Nem fog menni!

Az alváshiány a figyelem mellett az érzelmi dolgainkra is ugyanúgy vonatkozik.
Nem feltétlenül leszünk rossz hangulatúak, de nem lesz olyan mértékű irányításunk, és ezért sokkal vadabbul fogunk hintázni a negatív-pozitív spektrumon.
Az alsó végletnél öngyilkosságig fajulhatnak a dolgok, a felsőnél pedig sokkal könnyebben válhatunk függőkké.

De hogy ne csak az agyról legyen szó, térjünk ki a testünkre is egy kicsit.
Tegyük fel, hogy mondjuk aktívan szeretnénk tenni az egészségünkért, és a szokásos edzés + étrend kombóval próbálkozunk.
Kevés alvás mellett sem az edzés nem fog olyan intenzíven menni, sem a regenerálódásra nem lesz lehetőségünk.
Az étrendet pedig nagy valószínűséggel nem fogjuk tudni tartani, mert:

> Egy kialvatlan test a bőség közepén is éhséget lát.
>
> -- Eve Van Cauter
> > A sleep-deprived body will cry famine in the midst of plenty.

Szóval ideje lenne, hogy az

<p style="text-align: center;"><b>EDZÉS</b> + étrend + <small>alvás</small></p>

helyett egyre inkább

<p style="text-align: center;"><b>ALVÁS</b> + <b>étrend</b> + <small>edzés</small></p>

legyen a fontossági sorrend az ön-karbantartási triumvirátusban!

Ha pedig az ilyenek nem hatnak meg, akkor hadd menjek egy kicsit tovább.
Szubjektív szépség, elhízás, cukorbetegség, terméketlenség, vírusok fertőzési esélye, szívbetegség, rák -- mindnek bizonyítottan köze van az alváshiányhoz.
Egy csomó élettani kutatás egybehangzóan kimondja: minél kevesebbet alszunk, annál rövidebb lesz az életünk.
Pont.

Szóval hogy miért alszunk?
Ennyi bizonyítható előny és zéró hátrány mellett a helyesebb kérdés szerintem inkább az lenne: Miért **nem** alszunk?!

<br>





























## <a name="4"></a>Miért álmodunk?

<!-- ## REM-álmok -->

- vizuális, motoros, emlékekhez kapcsolódó, és érzelmi régiók BE, tudatos kontroll KI :)
- Freud sokat adott a területhez, de a tudománytalan álomértelmezése ma már inkább csak árt, mint használ
- a eseményekhez/emlékekhez kapcsolódó konkrétumok helyett az érzések/aggodalmak/hangulatok sokkal gyakrabban átcsúsznak az álomvilágba is


<!-- ## Álmok, mint éjszakai terápia -->

- addig oké, hogy kell a REM alvás, de az álmok sem csak "melléktermékek"
- kellenek "érzelmi terápiának", és a kreativitáshoz/problémamegoldáshoz is
- terápia = ilyenkor újraélhetjük/tárolhatjuk a napi tapasztalatainkat a hozzákapcsolódó heves érzelmek nélkül, és úgy tároljuk
    - egyrészt álom közben nincs mellé a szorongást okozó hormon-környezet
    - másrészt kimutatható, hogy az álmaink tartalma is sokat számít bizonyos traumatikus események feldolgozásában
    - szóval igazából nem is az idő gyógyít, hanem az álmodással töltött idő :)
- vonatkozik PTSD-re is, és az elmélet magyarázza a visszatérő rémálmokat is
    - a REM fázis próbálja "érzelem-mentesíteni" őket, de a magas agyi noradrenalin szint miatt nem megy
    - ha ezt visszabillentjük, akkor a REM fázis teheti a dolgát, és megszűnnek a rémálmok is
- ezek mellet a REM az arckifejezések megkülönböztetésében is segít, de ez nem kapcsolódott annyira "szigorúan" az álmokhoz...

<!-- ## Álom-kreativitás és álom-kontroll -->

- REM bizonyítottan a nem annyira magától értetődő kapcsolatokat erősíti az agyban
    - a látszólag össze nem illő dolgok összekapcsolása, ami látványos kreatív áttörésekhez vezethet
- kísérletekkel itt is belátták, hogy nem elég maga a REM fázis, az álmok, és azok tartalma is nagyon fontos a kreatívabb problémamegoldáshoz
- még egy kitérő az éber álmodásra, amit jó ideig alaptalannak tartottak, de mára már bizonyított
    - azt még nem tudjuk, hogy ennek van-e előnye/hátránya

<br>




























## <a name="5"></a>Hogyan aludjunk jobban?
<!-- ## Mitől nem tudunk aludni? -->

1. elektromos és főleg LED világítás
    - maga a fény már gond este (ahogy elszakadtunk a természetes időzítésektől)
        - szóval estére ajánlottabb a gyenge, "hangulat" világítás
    - de a kék fény különösen csökkenti a melatonin szintünket
        - szóval alvás előtt már vagy ne használjunk LED eszközöket
        - vagy legalább figyeljünk, hogy kék-szűrő üzemeljen benne (telefon, tablet, számítógép)... akár viseljünk megfelelő kék-szűrős szemüveget (is)
2. egységes szobahőmérsékletek
    - sokkal melegebb környezetben alszunk, mint kellene
    - az elalváshoz kb. 1 egész fokot le kell csökkennie a testhőmérsékletünknek
        - ebben segíthetünk neki hűvösebb hálószobával, vagy meleg fürdővel/zuhannyal (mert a bőrközeli vérbőség miatt könnyebben lehűt minket a kezünkben/lábunkban/fejünkön található sok kis hajszálér)
3. koffein
    - amit már tárgyaltunk
4. alkohol
    - leng körülötte egy olyan mítosz, hogy könnyebb tőle elaludni... sőt, hogy utána "jobbat" is alszunk
    - ezek sajnos nettó hülyeségek
    - lehet, hogy nem vagyunk épp ébren, de nem is igazi alvást produkálunk... inkább egy gyengén lenyugtatózott állapotot
    - többször is megszakad az alvásunk az éjszaka folyamán, ami miatt kevésbé pihentető
    - másrészt az alkohol az egyik legerősebb REM-fázis gátló
        - nem lesz REM fázis, sem álmok, és velük együtt a rengeteg pozitív hatásuk sem!
5. társadalmi "örökség"
    - nem igazán természetes, hogy mesterségesen kirántjuk magunkat az alvásból
    - de cserébe a konzisztens alvási menetrendnek van haszna, úgyhogy ha (még) nem megy ébresztő nélkül, akkor érdemes lehet
    - viszont: szundit semmiképp! a szívünknek és az idegrendszerünknek épp elég az a sokk egyszer is.


<!-- ## Segítünk vagy ártunk az alvásunknak? -->

- eleget alszunk-e (és elég jót) -- két kérdéssel jól megbecsülhető
    1. jóval a reggeli kelés után (mondjuk 10-11 körül) úgy érezzük-e, hogy simán vissza tudnánk aludni?
    2. kell-e a kávé, hogy dél előtt megfelelően működjünk?

ez legtöbbször persze csak annyiról szól, hogy egyszerűen nem adunk magunknak elég alvási lehetőséget.
ha adnánk, menne az.
ha viszont tényleg nem megy, akkor sem érdemes egyből az altatókra gondolni




- az altatók nem természetes alvást nyújtanak, és rengeteg negatív mellékhatással járhatnak
    - az alkoholhoz hasonlíthatóan inkább "leszedálnak", mint sem valódi alvásba segítenének
        - rántva ezzel az összes memóriaképzésre vonatkozó negatívumot is, persze
    - emellé másnak gyűröttebbek leszünk, ami miatt többet kávézunk vagy "élénkítünk" majd
    - ez pedig belekerget egy ördögi körbe, mert éjszaka újra kelleni fog az altató
    - akár rá is függhetünk (lásd inzulin rezisztencia a cukros kajáknál), ami miatt egyre nehezebb lesz leállni velük
    - survey belátta, hogy szinte semmivel nem jobbak a placebo-nál
    - aki szedi, annak sokkal nagyobb volt a halálozási esélye (még az egyéb faktoroktól függetlenítve is, mint súly, kor, alkohol, dohányzás, stb.)
        - hogy épp mibe haltak bele, az változó, de kb. mind köthető a rosszabb alvási minőséghez... ami valóban, nem kicsit ironikus.
- vannak viszont természetes módjai is, ahogy segíthetünk magunkon
    - kognitív viselkedésterápia (Cognitive Behavioural Therapy for Insomnia, CBT-I)
    - magától értetődő dolgok:
        - limitált koffein és alkohol fogyasztás
        - képernyős/LEDes dolgok eltávolítása a hálóból
        - hűvösebb alvási környezet
        - rendszeres lefekvési és kelési idő
        - ne legyen durmidélután HA este gond van az alvással
        - ne legyen látható óra, hogy ne azt bámuljuk
        - ne feküdjünk, ha nem tudunk aludni (majd inkább visszamegyünk, ha már tudnánk)
    - kicsit paradoxikusnak tűnő: csökkentsük az ágyban töltött időt
        - ezzel olyan adenizin-nyomást tudunk majd felépíteni, ami miatt a szerevezetünk kénytelen lesz azt a kevés időt legalább jól felhasználni alvásra
        - idővel pedig visszanöveljük az ágyban töltött időnket is, és tárááá
- egyéb alvási higiénia dolgok:
    - 12 tipp:
        1. ezekből a rendszeresség a legfontosabb! (még ha ébresztőórával is jár)
            - legyen egy állandó kelési ÉS FEKVÉSI idő
        2. az alvás kölcsönhatásban van még az edzéssel és a kajával is, szóval ha azok rendben vannak, az az alvásnak is jobb lesz! (és fordítva)
            - viszont egyiket se túl hamar alvás előtt, nehogy akkor meg az zavarjon bele az elalvási folyamatba (emelkedett testhő, emésztés, stb.)
            - a sok ivás sokszori felkelést jelenthet, ami meg azért nem jó
            - ez az 5. is
        3. koffein/nikotin
        4. alkohol
        6. kerüljük az olyan gyógyszereket, amik befolyásolhatják az alvási ritmusunkat
        7. lehet durmidélután, de 3 előtt!
        8. legyen egy levezetési/relax időszak a lefekvés előtt, ne rögtön a 100%-os akcióból akarjuk bealudni
        9. meleg fürdő, ami a relaxnak és a testhőnek is jó
        10. sötét, hűvös, elektronikus kütyüktől mentes hálószoba
        11. legyünk kint természetes fényben legalább 30 percet naponta, vagy használjunk erős fényeket reggel/nappal, és gyengébbeket este
        12. ne feküdjünk...

<br>





































## <a name="6"></a>Mit jelent mindez társadalmi szinten?
<!-- ## Az alvás és a társadalom -->

- munka
    - az alvás nagyon lenézett aktivitás, és az a menő, aki minél tovább bent marad, és aztán másnap is minél hamarabb bent van újra
    - ez még a régi "ha többet csinálok, akkor többet haladok" produktivitási mentalitás, ami már akkor sem volt igaz, de a mai (leginkább tudás-alapú) munkákban még annyira sem
    - egyes becslések szerint az államok GDP-jének akár 2%-a is rámehet arra, hogy a dolgozók nem alszanak eleget -- amit ezért érdemes lenne társadalmi és kulturális szinten orvosolni!
    - megint előjön a negatív feedback loop (aliasz ördögi kör), aminek keretében azért vagyunk kevésbé produktívak, mert nem aludtunk eleget, és ezért tovább kell dolgoznunk ugyanazon a feladaton, ami miatt újra nem alszunk eleget
    - kreativitás, morál, őszinteség, vezetési képesség...
    - szóval nem "valamit valamiért", hanem szimpla win-win, minden szemszögből megéri... csak ezt sokan egyszerűen nem hiszik el
- oktatás
    - objektíven látszik, hogy ha később kezdődik az iskola, akkor a diákok jobban teljesítenek
    - mint láttuk, az ő cirkadián ritmusuk nagyon nem a felnőttekével karöltve mozog, és ezzel pont a késői REM-től fosztjuk meg őket
    - a későbbi start segíthetne kisimítani a társadalmi egyenlőtlenségeket, visszább fogni a kamaszkori bűnözést/züllést, és egész konkrétan az életüket is megmentheti a közúti balesetek csökkentésével
    - sok pszichológiai tünet (pl. hiperaktivitás, figyelemhiány) is lehet valójában alvászavar
- egészségügy
    - a rezidensképzés, a műszakok beosztása... sok minden visszavezethető egy kokainfüggő orvosra, aki (ha már ő maga nem aludt) a többiektől is ezt várta el
    - de továbbra is: minden statisztika szerint ez hülyeség, veszélyes, és szükségtelen

- vagyis a lényeg, hogy társadalmi szinten kellene máshogy gondolkoznunk az alvásról
    - nem egy felesleges nyűg, hanem egy elengedhetetlen része az emberi létnek
    - ne akarjuk elnyomni, építsünk köré!

<!-- ## Egy új vízió a 21. századi alvásra -->

- az eddigiek fényében minden szinten meg kell tennünk, amit csak lehet

- egyénileg
    - az informálás/informálódás nyilván nagyon fontos, de magában nem lesz elég
    - a "quantified self" hozzáállás sokat segíthet -- vagyis mérni kell, amit csak lehet
- oktatásilag
    - valami alapvető szinten (vagy ha néha akár konkrétan rosszul is), de a "helyes" diéta és a testmozgás szükségessége, illetve pár higiéniai/egészségügy/szaporodási kérdés azért minden ország oktatási rendszerében helyet kap
    - de az alvásról kb. nulla
- szervezetileg
    - kialudtság-alapú bónuszok
    - flexibilis munkaidők -- mondjuk törzsidővel a közepén, hogy az interakciók is megmaradhassanak
    - egészségügyileg az alvás a gyógyulási folyamat középpontjában kellene hogy legyen (a jelenlegi állapottal szemben)
- politikailag
    - népszerűsítés és népoktatás
    - megelőzés kontra utólagos takarítás
    - munkahelyek mintájára: adókedvezmények bizonyos alvási szokásokért, stb.
- társadalmilag
    - végül remélhetőleg mindez annyira alap lesz (megint?), hogy ez lesz a kulturális alap

<br>























## Összefoglalás

Tömören: az alvás **mindenünknek** jó, a hiánya **mindenünknek** rossz, és egy csomó olyan egyéb negatívum is az alvásra vezethető vissza, aminek látszólag semmi köze hozzá.
Nyugodjunk hát bele, hogy az evolúció nem véletlenül hagyta a napirendünkben ezt a "kihasználatlan" időszakot.
Az alvás egy alapvető fontosságú élettani folyamat.
Első körben tehát érdemes lenne a körülötte lengő "lustaság" stigmát eltüntetni, és bátran, büszkén felvállalni, hogy mi bizony megalusszuk a 8 órákat!
Még akár úgy is, hogy az egyben 8 óra helyett egy délutáni sziesztát illesztünk az amúgy csak 6-7 órás éjszakai alvásunk mellé.
Legyen inkább ez a divat, mint azzal hencegni, hogy valaki milyen kevés alvással is beéri...

A másik lényeges lecke ebből a könyvből, hogy nem tudjuk "lealudni" az adósságunkat!
Ha valahol kimarad az alvás, az már kimaradt -- és ez nagyobb baj, mint első hallásra gondolnánk.
Becsülendő ugyan a szándék, de a hétvégi bepótlásoknak nincs értelme, ha hét közben ledaráljuk magunkat.
Szóval adjunk magunknak folyamatosan elég alvási lehetőséget!
Emellett pedig kövessük a fent említett 12 alvási higiéniás javaslatot -- azon belül is leginkább a rendszerességet.

Szép álmokat mindenkinek!