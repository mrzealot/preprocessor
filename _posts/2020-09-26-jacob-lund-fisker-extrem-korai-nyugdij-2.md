---
layout: post
title: Jacob Lund Fisker - Extrém Korai Nyugdíj - 2
date: 2020-09-26 00:01
excerpt: >
    TODO
---

A héten Jacob Lund Fisker [Extrém Korai Nyugdíjazásról](https://www.goodreads.com/book/show/9519944-early-retirement-extreme){:target="_blank"} szóló könyvének vesézését folytatjuk.
Aki lemaradt volna az első feléről, az nyugodtan [olvasson vissza]({% post_url 2020-09-19-jacob-lund-fisker-extrem-korai-nyugdij-1 %}), a többiekkel pedig a következőkkel folytatjuk:

- [Taktikák, tervek és stratégiák](#1)
- [A Reneszánsz életstílus](#2)
- [Pénzügyi alapok](#3)

<br />





























## <a name="1"></a>Taktikák, tervek és stratégiák

Először is, kezdjük a fogalmak tisztázásával.
Az itteni értelmezésben:

- Taktika = egy konkrét (technikai) lépés, hogy hogyan csináljunk valamit;
- Terv = taktikák összefűzése egy konkrét cél elérése érdekében;
- Stratégia = tervek hálója, ami ellenálló a külső tényezőkkel szemben.

A taktikák általában tippek, lépéssorozatok, vagy ajánlások, amik nagyrészt haszontalanok.
Aki nem érti az alapelveket, az előbb-utóbb úgyis elakad.
Az a pár tipp csak addig fog működni, amíg egyszer bele nem akad valami olyan szituba, ahol nem alkalmazhatóak -- olyankor hirtelen nem lesz képes alkalmazkodni, és bumm.
Aki viszont érti az alapelveket és megvan az átívelő stratégiája, annak tippek nélkül is menni fog.

> Fontos megértenünk, hogy a jó dolgot csinálni (stratégia) sokkal fontosabb, mint jól csinálni a dolgokat (taktika).
> > It's important to understand that doing the right thing (good strategy) is much more important than doing things right (good tactics).

A példakép ne a sokat emlegetett munka/élet egyensúly legyen, hanem hogy ez a vonal teljesen el is mosódhasson.
Ehhez persze a kötelezettségektől meg kell szabadulni, mert csak akkor irányíthatunk teljes mértékben.
A laza kapcsolódás, illetve az életünk önálló és önfenntartó "moduljai" vezetnek ide; így fogunk több lábon állni, és lehetünk majd igazán függetlenek.

Fontos azonban, hogy a céljaink szinergisztikusak legyenek, és ne "oltsák ki egymást"!
Például ha vezetésnél felváltva fékezgetünk és gyorsítgatunk, akkor igazából a benzin nagy részét arra használjuk, hogy a fékeket felmelegítsük, ami pazarló és egyáltalán nem hatékony.
Egymással ellentétes irányba mutató cselekedetek és célok esetén ugyanezt csináljuk az életenergiánkkal is.
Mondjuk többet dolgozunk, hogy aztán a plusz pénzből kiheverjük/kezeltethessük azokat a tüneteinket, amik a nagy hajtás nélkül nem is lennének.

Egy célkitűzés eleve soha nem lehet tisztán csak 1 dimenziós.
Ha csak a munkára koncentrálunk, akkor az emberi kapcsolataink vagy az egészségünk ég ki, mire odaérünk.
A hivatkozott munka / "élet" egyensúly már legalább 2 dimenziós, de még ez is egy elég korlátolt nézet.
És ha már ezzel is nehézségeink akadnak, akkor mi lenne például egy 8 dimenziós (önmegvalósítás / felelősség / stressz / társadalmi hozzájárulás / fizetés / egészség / családi élet / szociális kapcsolatok) térben?
Pedig ha pontosabban szeretnénk megtervezni a saját életünket, akkor ezeket mind figyelembe kell vennünk.

A dimenziók mentén aztán már könnyebben értelmezhető (és mérhető!), hogy ténylegesen mit is csinálunk.
Tegyük fel, hogy a szemünk előtt lebeg mind a 8 dimenzió.
Ha mellette azt látjuk, hogy egy bizonyos tettünk ebből csak egyre van jó hatással, hármat nem érint, és négyet pedig egyenesen hátráltat, akkor egyből nem olyan valószínű, hogy megtesszük.
Persze a 8 csak egy hasamra ütős példa, másoknak lehetnek teljesen eltérő személyes dimenziói.
A lényeg, hogy legyenek meg, és tartsuk őket "látható" helyen, ahol befolyásolhatják a döntéseinket.
Egy jó stratégia pedig mindezek alapján úgy alakítja ki a tetteink "hálóját", hogy azok a legnagyobb nettó pozitív hatással legyenek az összes cél-dimenziónkra.

> Minden tetted egy cél-térbeli vektornak felel meg.
> > [...] Your actions, which are now vectors in goal-space [...] (paraphrased)

<small>(Basszus, megtippelnétek, hogy egy fizika PhD-s kutató írta? Nem tudom, a közérthetőséget mennyire támogatja, de nekem személy szerint kimondottan üdítőek ezek a hasonlatok.)</small>

Félreértés ne essék, a célok helyett továbbra is a _folyamaton_ van a fókusz!
De ha a folyamatot a céljaink szerint állítjuk be, akkor az életünk "mellékhatásaként" még a céljainkat is elérjük.
Vessük ezt össze a hagyományos, cél-orientált gondolkodással, amikor a céljaink üldözéséből esik ki egy "életmód" -- és aztán tippeljük meg, melyik ad nagyobb irányítást a kezünkbe!

<br />
































## <a name="2"></a>A Reneszánsz életstílus

Ugye a függetlenségünket legbiztosabban úgy érhetjük el, ha egy igen komoly rést nyitunk a bevételeink és a kiadásaink közé.
Ez még nem a meglepetés rész!
A meglepetés az, hogy itt leginkább abból az irányból közelítünk, hogy hogyan költsünk **nagyon** keveset.
Ilyen élet mellett pedig a "sima" fizetés is elég lesz, hogy hamar nagy rést nyithassunk...


#### Dolgok

A dolgokkal kapcsolatban a legfontosabb meglátás: nincs olyan, hogy "szükségletek" kontra "luxusok".
Minden csak a személyes értékrend skálánkon helyezkedik el -- és mindenki oda húzza be a vonalat, ahova jónak látja.
Az más kérdés, hogy egymással kompatibilisen húzza-e be a vonalakat...
Ha pl. belemegy a társadalmi alapértelmezésbe a kocsival, a gyerekkel, a házzal meg a hitellel, azért cserébe más területeken sajnos már nem választhatja azt, amit szeretne (például hogy nem dolgozza halálra magát).
Viszont mivel a vágyak belső indíttatások (és mint [Thoreau]({% post_url 2020-03-06-henry-david-thoreau-walden %})-nál láttuk, a ténylegesen alap, fizikai szükségleteink nagyon minimálisak), ezért a lemondás hatékony fegyver lehet az arzenálunkban.
Na azt sem kell túlzásba vinni -- a korlátlan fogyasztás és az über-minimalizmus között valahol félúton van az igazság.

A másik nagy tanulság az amortizáció, vagyis hogy mindennek a napi/havi/éves díját vegyük inkább figyelembe ahelyett, ami az árcédulán szerepel!
Az olyan minőségi eszköz, ami később még mindig jó áron eladható, az igazából nem is volt olyan drága (ha a rajta összehozott "veszteségünk" alapján napidíjat számolnánk).
Ezzel szemben ha valamit relatíve olcsón szerzünk, de aztán még azt az árat sem "szolgálja meg", akkor valójában mégis drága volt.
Mellesleg ha inkább bérlésként mint birtoklásként tekintünk mindenünkre, az meggátolja majd a túlzott kötődést is -- és ez jó!

Legyünk mi a cuccunk urai, és ne fordítva!
Ehhez egyrészt nagyon fontos, hogy mi jön befelé, és hogy ezt korlátozzuk!
    - wishlist method, vagy (ahogy mi szoktuk itthon használni) a "strigulázás"
    - ha igen, akkor is lehetőleg használtan
    - ez mindenféle technológiára és médiára is igaz... ha türelmes az ember, akkor _ugyanaz_ sokkal olcsóbb
    - birtoklás vs. bérlés vs. kölcsön vs. közös használatú klub?
    - ár + súly + térfogat + mennyire könnyen lehet tőle megszabadulni + javíthatóság

- illetve hogy minek kellene kifelé menni
    - kategorizálás "mikor használtam utoljára?" alapján
    - ami a múlt hónapban nem kellett, az nagy valószínűséggel meneszthető
    - a "megszabadulásnál" a kidobás/adományozás/eladás kb. az értéktől függ (és hogy mennyit akarunk vele foglalkozni)



- kreatív felhasználás == mintha egy lakatlan szigeten lennénk, és az van, ami van
    - érdekes módon azt fogjuk látni, hogy a "hivatalos" megoldás nélkül is megoldható egy csomó minden

- használt vagy "ingyen elvihető" cuccok és felújításuk
- a saját dolgaink karbantartása -- ha több mind egyszer kell megcsinálni, akkor érdemes nekünk csinálni
- megfelelő szerszámok és önbizalom a függés helyett
- árak és szezonok ismerete, alkalmazkodás ahhoz, ami van
- nem kell félni "kókányolni", mert azzal is rengeteget tanul az ember
    - józan ész persze kell hozzá, de annál sokkal több nem nagyon
- jó ökölszabály: ha egynél többször kell valamit, akkor érdemes nekünk

Külön kitérünk a ruházatra, mert a ruhák igazából tartós eszközök is lehetnének, ha nem fogyó eszközként tekintenénk rájuk.
- rétegek!
- kapszula gardrób == minél több kombináció minél kevesebb alapanyagból
    - és aztán csak szerepkör szerinti pótlás


#### Lakhely

- "restaurant-sized kitchens which seem proportional in size to the time the owners spend away from them, eating out." :D
- "Like a peacock's tail, and in general for status symbols , the more nonproductive and inefficient they are, the better status symbols they make."
- "living in something significantly more economically efficient, smaller and more conveniently located than what your peers are living in is key to financial independence."
- főnevek helyett érdemes igékben gondolkozni
    - nem fürdőszoba, vagy konyha, hanem fürdés és főzés
    - ezeket szeretnénk csinálni, de mellette mondjuk edzés, filmezés, olvasás, stb.
    - és ezekből csak az legyen otthon is duplikálva, ami tényleg annyira gyakori
    - pl. a konyha felszereltsége is az étrend függvénye (kellene, hogy legyen)
- az élőhelyünk NEM a vagyonunk része (legalábbis olyan szempontból biztos nem, ami az anyagi függetlenséghez kapcsolódik)
    - tulajdon vs. bérlés?
    - lakókocsi, konténerház, tanya, hajó, folyamatos utazás és szállók, kommuna... nem kötelező persze, de fontos felismerni, hogy nem csak a paneldzsungel/kertváros/villa trió létezik
- kaja -- ha nagyban vásárolunk, akkor az kb. olyan, mint a hajóra a készletet előkészíteni
    - ezért hajózási kézikönyvek meglepően hasznosnak bizonyulhatnak
- jelenleg nem nagyon éri meg a saját kajánkat megtermelni, ha tisztán gazdasági szempontból nézzük
    - de ez később változhat... és amúgy is érdemes tisztában lenni az ilyesmivel, ha mást nem az extra függetlenség miatt
    - készülj Isti, ha beüt az apokalipszis és összeomlik a társadalom, valszeg nálatok fogunk kisegítősködni amíg meg nem tanuljuk magunkat is ellátni :)
- hűtés/fűtés helyett a saját testünk toleránsabbá tétele nagyon is megéri
    - szoros összefüggés a kajával, a mozgással, a ruházattal, a napirenddel, az aktuális évszakkal... ha figyel az ember, akkor megy az
    - szóval itt sem csak a "feltekerem a kályhát" vagy "belövöm a klímát" létezik!


#### Egészség

- "fitness" == szó szerint alkalmasság, vagyis hogy alkalmasak vagyunk megfelelően élvezni az életünket és használni a saját testünket
- étrend + mozgás + megfelelő regeneráció, mint ahogy vettük (és venni is fogjuk még a közeljövőben)
- "form follows function", vagyis olyan lesz a testünk, ahogy használjuk
- ha fittek leszünk, akkor menni fognak a hétköznapi aktivitások, jobban szabályozhatjuk a hőháztartásunkat, és nem kötelező olyan hamar megöregedni sem
    - "it will be sad to sit on the couch all day, being shut out of physical activities due to a belief that weakness comes from age."
- "fej fölé juttatott kiló" --> egy egységes mértékegység az energia kifejtésre
    - ha ebből megy 250 10 perc alatt, az jó (500 fölött atléta, 100 alatt nyeszlett)
- kajánál sokan hangulatjavítónak (vagy függésből) esznek, sokan pedig nem is tudatosan
    - gyorsan szó esik a farmer/atléta étrendekről
    - a legfontosabb tanulság, hogy nem kell félni az éhség érzetétől
    - lehet csak napi egyszer -- vagy akár csak két naponta egyszer -- enni, az sem lesz baj
    - a szükséges tápanyagokat rengeteg forrásból megkaphatjuk, úgyhogy itt is bőven van hely az optimalizálásra
    - alapanyag vásárlásnál spontán < listás < alapvető + alkalmi vételek (ahol az a fontosabb, hogy épp mi van olcsón, vagy minek van szezonja, és majd ahhoz választunk receptet)
    - az alapvetőket érdemes kb. úgy tartani, mint ahogy a ruhatárhoz is hozzáálltunk, és amellé jöhet, ami épp jön


#### Közlekedés

- nagyon nem mindegy, hogy HOL lakunk (ami ugye drasztikusan csökkentheti az utazási szükségleteinket)
- ha beleszámoljuk a vételi és karbantartási költségek idő-értékét is bizonyos távok idejeibe, akkor a kocsi gyakorlatilag ugyanaz, mintha gyalog nekiesnénk a távnak
- a futás és a bringázás nagyon ajánlottak (főleg, ha jól választottuk meg a lakóhelyünket)
- érdemes kiszámolni, hogy tényleg megéri-e a kocsi
    - vagy ha van is, hogy hogyan használjuk
- "weather is all about attitude"


#### Szolgáltatások

- a telefon nem létszükség -- de ha van, akkor is legyen "feltöltős", ne előfizetéses
- a TV kb. univerzálisan csak arra való, hogy megakadályozza az önfejlesztést
- az internet ár/érték arányban verhetetlen, és komoly spórolás mellett is ajánlott
- "The rich may use credit, but the wealthy don't." --> szóval csak semmi hitelkártya
- biztosítások: csak aminek az elvesztése katasztrofális helyzetbe hozna
    - ha a biztosítónak üzlet, akkor nekünk nem az... szóval csak ahol muszáj


#### Emberek

- a költés és a befektetés dimenziók mentén 4 féle embertípust különböztethetünk meg
- a leggyakoribb természetesen a fogyasztó, aki sokat költ, de nem fektet be
- ettől leginkább csak akkor térnek el, ha nem **tudnak** sokat költeni (de akkor befektetés sincs), vagy annyi a befektetés, hogy mellette kényelmesen költhetnek (és költenek is)
- szóval ha egyszerre leszünk spórolósok és befektetők, akkor erősen ki leszünk nézve, készüljünk fel
- a fogyasztókkal nem nagyon lesz közös talaj, a másik kettőnél pedig próbáljuk azt hangsúlyozni a kapcsolatunkban, ami a közös
- a párunkkal is igaz, mint a többiekkel: demonstrálni kell, nem beszélni róla
    - majd esetleg akkor térnek meg a mi oldalunkra, ha látják, hogy az tényleg jobb
- először "csak" egy pár éves "vésztartalék", ami a hat havin túlmutatva már megvilágításba helyez egy csomó mindent
- "it should be realized that children don't spend a lot of money; rather, their parents do!"
    - rengeteg költség itt is csak úgy tűnik, hogy szükséges... de nem az

<br />





























## <a name="3"></a>Pénzügyi alapok

- a jövő-orientált ember magokat ültet, és aztán csak a nyesedékből él
    - a jelen-orientált ember kivágja az erdőt
- maga a nyugdíj vízióját is ez a hozzáállásbeli ellentét torzítja el
    - aki csak költ és felél, az a nyugdíjat is mindössze az addig összegyűjtött erőforrások felélésének fogja látni
    - aki befektet, az sokkal inkább egy olyan környezetet teremt magának, ami majd idővel már eltartja (határozatlan ideig)

- elvileg meg lehetne élni a pénzügyektől teljesen függetlenül is, de egyszerűen nem éri meg
    - hatékonyabb, ha "okosan" játsszuk a pénzes játékot

- pénzügyi körforgások
    - én --> fizetés --> cucc: egyszerű és szorosan kapcsolt, ahogy a fizetéses rabszolgánál láttuk
    - hulladék: életszerűbb, de emiatt már még kevésbé hatékony
    - hitel: mások zsebébe csúsztat, itt pedig ezért lesz "káros"
    - vésztartalék: végre valami pozitívum, hogy ne legyen akkora baj, ha borul a rendszer
    - bevétel diverzifikálás: hogy eleve nehezebben boruljon meg a rendszer (és akkor sem akkorát)

- az eddigiek leginkább a hulladékot, a hitelek miatti veszteséget, és úgy általában a költést próbálták csökkenteni
    - most térhetünk rá arra, hogy hogyan dolgoztassuk a pénzünket
    - ami a hitelnél más emberek zsebébe vándorolt, az akár más eberek hiteléből is vándorolhatna a mi zsebünkbe (képletesen)

- a legegyszerűbb azt csinálni, amit már amúgy is csinálunk, miközben fogyasztjuk a kiadásainkat
    - de úgy általában: csináljuk, amiben jók vagyunk, és ami megéri, ne feltétlen azt, amerre a szívünk húz (legalábbis a gyűjtési fázisban)
- megcélozni pedig meg lehet a teljes FI-t, vagy az időszakos munkát (és bármit a kettő között)

- abszolút számok helyett érdemes relatívan (a kiadásainkhoz képest) gondolkozni
    - megtakarítási ráta
    - és ez hogy hat a vésztartalék képzésre, illetve az időszakos munka gyakoriságára
- mindent érdemes havi kiadásokra bontani, és ezzel a szemüveggel nézni, hogy mennyi befektetés is kellene annak a kitermeléséhez
    - ami egyszeri/nem ismétlődő, annál az amortizációval számolhatunk havi átlagot

- kamatos kamat ftw
    - lehet beletolni az időt, vagy feltornázni a kamatot, VAGY magasan tartani a megtakarítási rátát
    - szóval magas megtakarítás mellett hiába a normál kamat, akkor is gyorsan meglesz az
- az eddigi szimulációk persze nem vetítik elő a jövőt
    - de kb. 2-3%-os withdrawal stabilnak tűnik hosszú távra is (még ha hamar sikerül is)






- menedzsment téren vagy durván fizethetünk másoknak, hogy a pénzünkkel szórakozzanak, vagy megtanulhatjuk mi magunk is kezelni
    - azt pedig mindenki döntse el magának, hogy egy arányosan nagyobb portfóliót összeszedni vagy a befektetésbe beletanulni lenne könnyebb
    - de a könyv eddigi mentalitásából szerintem nem nehéz megtippelni, hogy a szerző melyik felé hajlik

- a munkánál eddig használt "idő"-t cseréljük a befektetésnél "vagyon"-ra
    - mindkettőhöz kell a megfelelő tudás
    - de a befektetésnél már NEM lesz arányos a bevétel a befektetett idővel -- ez a lényeg
    - szóval portfólió menedzsmentnél nem elfelejteni: nem muszáj folyton zsizseregni, sokszor pont az a legbölcsebb, ha várunk

- illetve ha/amikor majd a konkrét befektetési stratégiákról tanulunk, emlékezzünk: nem azért vagyunk itt, hogy "megverjük" a piacot
    - azért vagyunk itt, hogy megvédjük az alaptőkét, lépést tartsunk az inflációval, minimalizáljuk az adókat, és rendszeres bevételt tudjunk kinyerni
- magukról a befektetésekről csak annyi szó esik, hogy olyanba fektessünk, amihez értünk
    - az változhat, hogy mikor épp a részvények/kötvények/ingatlanok vannak "felül"
    - de az viszont szinte borítékolható, hogy megfizetjük a tanulópénzt, ha olyanba fektetünk, amihez nem értünk



- nincs garancia, összeomolhat a piac
    - de egy olyan helyzetben milyen életet akarnánk inkább?
    - egy olyat, ahol sok befolyó pénz kell az igényeink kielégítéséhez (és valszeg nem is lesz ilyen munka, mert ugye épp összeomlott a piac)
    - vagy egy olyat, ahol relatíve magunktól is önállóak és kis igényűek vagyunk, amit pedig szinte bármiből fogunk tudni finanszírozni?
    - na ugye...

<br />

























## Összefoglalás

- PhD-s gondolkodásmód -- már nincsenek meg a válaszok előre
    - és ez kell ahhoz is, hogy a jelenlegi világot megkérdőjelezze az ember, felismerje az alternatívákat, és válasszon magának valami jobbat/testreszabottabbat
    - ezzel abszolút egyet tudok érteni
    - viszont ehhez jó esetben nem kellene egy PhD!

- a csak egy bevételi forrástól függés csak azért elfogadott, mert mindenki azt csinálja
    - de ha egy pillanatra objektíven belegondolunk, megláthatjuk, hogy igazából az a veszélyesebb
    - legrosszabb esetben pedig "csak" oda esünk vissza, ahol mások amúgy is vannak: újra dolgozni kell... na és?

- a fő tanulság: lépjünk hátra, és gondoljuk át, hogy mit is csinálunk
    - bizonyosodjunk meg róla, hogy azt, amit tényleg akarunk, nem csak amit nekünk akarnak
    - bizonyosodjunk meg arról is, hogy a céljaink nem egymás ellen dolgoznak, hanem egymást segítve tolnak minket egyre előrébb
    - ha megvan a tényleges értékrendünk, és ahhoz igazítjuk az életmódunkat, akkor eleve nem lehet baj
    - de ha ennek a tetejébe mi is a szabadságot tesszük a lista élére, akkor ott szinte "magától" nyílni fog a befektetésekhez szükséges rés