---
layout: post
title: Amy Blackstone - Szándékosan gyermekmentes
cover: childfree
tags: [kapcsolatok, szemléletmód]
pages: 279
date: 2022-09-30 00:01
excerpt: >
    TODO
---


[Szándékosan gyermekmentes](https://www.goodreads.com/book/show/42058458-childfree-by-choice){:target="_blank"} (eredeti címén Childfree by Choice)



- a felnőtt nőkre úgy tekint a világ, mintha vagy már anyák lennének, vagy anyák akarnának lenni
- a politikai pozícióban lévő nők előnyükre próbálják használni az anyaságukat, mondván hogy ez bizonyítéka a törődő/gondoskodó jellemüknek, empatikusak, és hogy ezáltal milyen személyes számukra a jövő (mert hát a gyermekek, jajj, a gyermekeink!)
    - önmagában egyik tényező sem gáz -- *természetesen* lehet valaki anya, és törődő/gondoskodó/empatikus, akinek számít a jövő generáció sorsa
    - a baj az állítás ki nem mondott, de erősen sugallt fonákjával van, miszerint a gyermektelen nők nem gondoskodók, önzőek, és szarnak a jövőre

- ez a könyv mindenkinek szól
    - elvégre a termékenységgel kapcsolatos döntés (és annak társadalmi és politikai következményei) mindenkit érintenek
    - az öregedés és a gondviselés szükségessége univerzális kérdések
    - a munka/élet egyensúly megtalálása mindenkinél felmerül

- ezekről lesz szó, csak a gyermektelenek szemszögéből
    - mert habár a fogamzásgátlás mára már sokkal megbízhatóbb, mint a múlt században, a gyerekvállalás természetességét még nem sikerült hátrahagyni, és így leginkább a gyerektelenek lóg ki a lóláb


A tartalom a következőképp alakul:

- [A mozgalom megszületése](#mozgalom)
- [Az önző választás](#onzo)
- [Az anyai ösztön mítosza](#oszton)
- [Megkövült családkép](#csaladkep)
- [Egy gyerek az egész falu felelőssége](#falu)
- [Idős kor egy nem idősekre tervezett világban](#idoskor)

<br>












## <a name="mozgalom"></a>A mozgalom megszületése
 
- 1970-es évek, amikor kb. ez volt az identitás politika és a környezeti aktivizmus csúcsa
    - itt kezdték nyilvánosan megkérdőjelezni azt az általánosan elfogadott véleményt, miszerint a gyerektelen emberek élete értelmetlen
    - és ahogy terjedt az egyre jobb és elérhetőbb fogamzásgátlás, úgy terjedt a mozgalom is, miszerint a szülőség inkább választás, és nem egy előre elrendelt sors
    - sokan ezt akkoriban sem fogadták szívesen, és habár azóta javult némileg a helyzet, az előítélet továbbra is köszöni, jól van
- a vallás szerepe
    - de hát akiknél a házasság explicit **célja** a gyerek, és a nem gyarapodási céllal megejtett szexuális együttlét bűnös élvezet, akkor ott mire is számítunk...
    - USA kontextus ugye, de az "úgy helyes" felkiáltásoknak gondolom nálunk is gyakran akad vallásos alapja
- ha megnézzük, kinek az érdeke
    - a templomnak nyilván, hogy a hithű követőkből mindig legyen utánpótlás
    - és nem sokkal ezelőttig a családnak is, mert a gyerek tulajdonképpen egy befektetés volt a jövőbe
        - relatíve kis függőségi idő után már dolgoztathatták őket a földeken, és rendelkezhettek a keresetükkel
    - manapság ez már nagyon nem így megy -- olyannyira, hogy átbillentünk a másik irányba, és megy a "helikopter szülőség"
        - és akinek nem ez áll az univerzuma középpontjában, az önző és éretlen
- eugenics - yikes
    - pozitív és negatív irányból egyaránt
    - vagyis: aki nem kívánatos, az ne szaporodjon; aki viszont igen, annak tessék már!
        - és ez sok
- >> No man, no woman, can shirk the primary duties of life, whether for love of ease and pleasure, or for any other cause, and retain his or her self-respect. -- Theodore Roosevelt, 1903
    - hát kösz, bazdmeg
    - "Better Babies" és "Fitter Families" versenyek, facepalm
    - a rasszhatárok mentén buzdítjuk honfitársainkat, hogy tessék szaporodni, mert akkor a "mieink" lennének egyre nagyobb arányban
        - és közben azt teljesen figyelmen kívül hagyjuk, hogy a világ már így is mennyire túlterhelt
            - már 2011-ben 7 milliárdnál tartottunk, ami azóta is **napi** 200.000-rel nő!
        - mindenki a mieink! és mindenkinek, egységesen inkább a kevesebb felé kéne hajlania, mindenki érdekében
- azért az elmúlt fél évszázadban sok minden fejlődött
    - a fogamzásgátlás elérhetősége, az abortusz legális lehetősége, vagy az eleve nem feltétlen heteroszexuális kapcsolatok elfogadása egyre inkább teret nyernek a világon
    - a nagyobb egyenlőség és a több lehetőség miatt egyre több nő találja meg az "élete értelmét" a gyerekvállaláson kívül (vagy, legalábbis, mellett)
- de sajnos még most is ott tartunk, hogy
    - orvosi diagnózisok kimondatlan (és sokszor akár maga az orvos által is tudatalatti elfogultságot tartalmazó) része az a feltételezés, hogy egy nő gyereket akar
        - van, ahol az önkéntes sterilizáció négy év adminisztrációs küzdelemmel járt egy fiatal nőnek, míg ugyanezt egy hasonló korú férfi 40 perc alatt megoldhatta
    - az abortusz önkéntes "válsághelyzet" kihirdetéséhez és kötelező tanácsadásokon való részvételhez van kötve, és akkor is csak a 12. hétig
    - arról már nem is beszélve, hogy szociális szempontból sokkal gyakoribbak a "mikor lesz baba" vagy a "hány gyerek van", mint az, hogy "van-e gyerek", vagy hogy "terveztek-e gyereket"
- szóval azért bőőőven van itt még hova fejlődni
    - vagy VISSZA-fejlődni, lásd USA Roe vs. Wade...

- tökéletes analógia: a szándékosan gyerektelenek ugyanannyira "szalasztják el az esélyüket" és "maradnak ki", mint bárki más, aki nem csinál valami olyat, ami nem érdekli.
    - gondoljatok bele, milyen abszurd lenne, ha én (aki hobbiból egyedi billentyűzeteket tervezek és építek) leszólnék másokat, mert boltit vesznek. "Itt volt az esélyed egy teljesen testre szabott, saját építésű billentyűzetre, de **elherdáltad**!"
    Nem, nem elherdálta, csak nem érdekli -- vagy mert jó neki az elterjedt kiosztás, vagy mert mondjuk nem is használ számítógépet, vagy akármilyen 100 másik okból.
    - és ebbe a hasonlatba még bele sincs számítva, hogy egy egyedi billentyűzet árának megfizetése mennyire komikusan eltörpül a gyerekvállalással járó kötelezettségek mellett...


>> I know that I’m not going to wake up tomorrow and want to be a mother the same way I know I’m not going to wake up tomorrow and want to be an astronaut. To me they are both jobs. Jobs that I am ill-suited for, jobs that would make me unhappy. -- Rachel, https://werenothavingababy.com/






## <a name="onzo"></a>Az önző választás

- 2015-ös pápai kinyilatkoztatás: "The choice to not have children is selfish"
    - nominálisan a gyerek az emberi sors, a faj fenntartása, a közjó, Isteni akarat - vagy épp majd a mi gyerekünk gyógyítaná meg a rákot
        - persze nominálisan a gyerektelenek is sorolhatják a túlnépesedést, vagy a jelenlegi világpolitikai helyzetet (amibe ép ésszel ki hoz gyereket, kérdem én?)
    - de ha elég közelről nézzük, bármilyen döntés tűnhet önzőnek
        - a gyerekteleneknél ezt nyilván nem kell részletezni - az ilyen vádakkal napi szinten szembesülnek
        - autonómia, spontaneitás, párkapcsolati fókusz
    - de kérdezzük csak meg a gyerekeseket, hogy miért van gyerekük, és ha őszinték, akkor nem elhanyagolható százalékban jönnek majd a válaszok, hogy CSOK, vagy öregkori gondoskodásba való befektetés, vagy saját életkép
        - mert **ők** így képzelik az életüket, amibe a gyereknek nem sok beleszólása van
        - **nekik** nyújt majd kiteljesedést és szeretetet és tennivalót (nem ritkán a karrierből való kiábrándulás után), **belőlük** lesz még egy kicsi változat, és **ők** húzhatnak akár gazdasági hasznot is belőle.
        - de ez persze nem gátolja meg a többségüket, hogy azért kényelmesen, a morális magas ló hátáról fikázzák a gyerekteleneket -- akik semmivel nem önzőbbek, csak mást akarnak, és ezért szembe merészelnek úszni az árral

- szóval az önzőzéssel kapcsolatban: vagy mindkét csoport az, vagy egyik sem -- de az marhára nem fair, hogy az egyik igen, a másik nem.

- szülők és nem-szülők összehasonlítására tanulmányok
    - kb. egyforma arányban vallják saját magukat önzőnek vagy sem
    - kb. egyforma arányban önkénteskednek vagy vesznek részt a közösségi életben
    - a gyerektelen nők 80%-ának életében is fontos szerepet töltenek be a gyerekek -- csak nem a sajátjuk
        - PANK (Professional Aunt No Kids) -- és ezt mi is mindig mondogattuk már évek óta... hivatásos nagynéni/nagybácsi üzemmód

- na azért a szülők is megkapják néha a mutogatást
    - ha nem vállalják látványosan, hogy a gyerek áll az univerzumuk középpontjában
    - vagy ha "csak" egy van (ami majdnem olyan rossz, mintha nem is lenne)
    - vagy ha túl sok van...

- durva egyenlőtlenség a munka-élet egyensúly megtalálásában is
    - a gyerektelenek ideje "szabad", ezért őket jobban lehet terhelni
    - a gyerek gyakorlatilag egy megkérdőjelezhetetlen adu ász, amit szinte bármire rá lehet vágni
        - szülőknél érdekes módon nem gáz, ha pont időben lelépnek, mert hát menni kell a gyerekért
        - de a gyerektelen nyugodtan maradhat tovább
    - amit itt nem veszünk figyelembe: a munka-élet egyensúlynál az "élet" rész nem egyenlő azzal, hogy "gyerek"
        - ha én gyerek helyett azt választom, hogy kompetitív vonatkerékpumpáló leszek, és nekem minden nap pontosan edzésre kell járnom, az tulajdonképpen miben is más, minthogy a gyerekért kell mennem az oviba?
            - mármint a munka szempontjából?
            - választottam valamit a munkán kívüli életstílusommal kapcsolatban...
    - és erre amúgy a szülőknek is érdemes lenne emlékeznie! "élet" != "gyerek"
        - az egyéb önkéntes vállalások, barátok, hobbik, vagy ön-gondoskodás is része (vagy legalábbis kéne hogy legyen) az életnek, és ezek is mind ütközhetnek a munkával
- és még mielőtt bárki félreértené: nem mondjuk, hogy a gyerekeseknek ne járjon flexibilitás - csak azt mondjuk, hogy **mindenkinek** járjon flexibilitás :)
    - lássuk meg, hogy nem vagyunk annyira különbözőek, és inkább együttműködni próbáljunk

- hagyaték: jótékonyságon, vagy mások bármilyen jellegű, pozitív befolyásolásán keresztül
    - az egész nemzetet fogom tani-tani? :)
    - "You have to have some way of hitching on to the future . . . and it seems to me that it doesn’t have to be biological children."

- önzőség, mint pozitív jelző
    - elvégre az önzőségnek előfeltétele, hogy kellően ismerjük magunkat (hogy tudjuk, mit akarunk), és hogy kellően asszertívek legyünk (hogy meg is tudjuk szerezni)
    - főleg érvényes ez, ha a tetejébe a társadalmi nyomás *ellenére* kell mindezt megtenni
        - ez így elsőre eléggé úgy hangzik, mint amit Abraham Maslow önmegvalósításnak nevezett, nem?
    - "Molly Peacock asks viewers, “What is selfish about a conscious, considered choice?”

- a "mikroagresszióknak" (sajnos) ebben is kontextusban is van értelme
    - childLESS vs. childFREE (és még így is van vita)
    - megint előjön, hogy a szavak számítanak!



## <a name="oszton"></a>Az anyai ösztön mítosza

- elfogadott nézet, hogy nőség == anyaság
    - és aki nem anya, az valahogy kevésbé nő
    - és ezt jó is, ha hangosan kimondjuk, mert úgy talán könnyebben hallatszik, hogy mennyire abszurd!

- még aki viccelődik is azzal, hogy neki nincsenek anyai ösztönei, az is csak magáról mer beszélni
    - mert azt már túl nagy eretnekség lenne megkérdőjelezni, hogy az "anyai ösztön" egyáltalán létezik-e

- már pedig egy tudományágakon átívelő (mondhatnám, interdiszciplináris) kutatás konklúziója szerint "there is no scientific evidence to claim that there is a maternal instinct that automatically gives women the desire to have children, makes women more emotional than men, confers upon them a higher capacity for nurturance, and makes them better equipped to rear children than men."
    - és az 1300 oldalas "Anyaság Enciklopédiájában" sem szerepel róla bejegyzés
    - mondhatjuk, hogy az anyai ösztön egy a közös, kulturális tudatunk képzelgései közül

- az ellenkezőjét viszont elég könnyű belátni
    - ha tényleg emberi konstans lenne anyai ösztön, akkor
        - nem változnának a szülési szokások, átlag gyerekszámok, stb. ilyen intenzíven a különböző kultúrák között (de változnak!)
        - nem lenne ennyire kultúra függő az sem, hogy milyen a jó anyai viselkedés (de az!)
        - a női esélyegyenlőség nem vezetett volna éles gyerekvállalási hanyatláshoz (de vezetett!)
        - a társadalomnak nem lenne szüksége a fogamzásgátlással, az abortusszal, vagy az újszülöttek elhagyásával foglalkozni (de ezek mégis jelen vannak!)

- az anyai ösztön nem más, mint anyai szocializálódás
    - a lányoknak kis koruktól azt tanítjuk, hogy az anyaság az életük egyik legfontosabb mérföldköve
    - családalapítással, gyerekgondozással kapcsolatos játékokat nyomunk a kezükbe
        - azokat a fiúkat azonban erősen diszkrimináljuk, akik erre húznának, mert ez egy női szerep
        - most mi van, most buzi vagy vagy mi vagy?

- annak ellenére, hogy mítosz, a hatása nagyon is valódi
    - kb. mint egy ártatlan elítéltnél -- lehet, hogy nem követett el semmit, de ha a bíróság azt hiszi, hogy igen, akkor bizony börtönbe megy

- a férfiak még csak megússzák (mert a kapcsolatokban is inkább úgy van beállítva, hogy a nő rángatta bele őket a gyerek témába), de a nőknek ez igen nagy nyomást helyez a társadalmi megítélésére
    - sőt van akinél pont hogy irigyelt pozíció, mert "megúszta"
    - de a lényeg, hogy a férfiak férfi-ságát (és férfiasságát) valahogy senki nem kérdőjelezi meg, ha nincs gyerekük

- bezzeg ha leszbikus az ember lánya, akkor meg pont azért kapja a megítélést, ha gyereket akar
    - erre a logikára varrjon gombot az "anyai ösztön"

>> Rather than pondering whether childfree women qualify as “real” women, perhaps the better question is why we are so hell-bent on forcing narrow and constricting rules on what makes a woman. Some women choose to be mothers; others do not. Real women are whoever they wish to be.




## <a name="csaladkep"></a>Megkövült családkép

- a családról alkotott ideálunkat archaikus, egyszerre nem is létező, és akár ellentmondásos forrásokból szedjük
    - volt, amikor az anya-gyerek kapcsolat volt mindennek a közepe (de cserébe el is fogadták, hogy akkor a férjjel való viszony "fizet" ezért)
    - volt, amikor individuálisabb és/vagy párkapcsolatibb volt a fókusz (viszont akkor meg elfogadták, hogy a gyerek nem kap annyi babusgatást)
    - ebből mára sikerült egy olyan keveréket kikotyvasztani, hogy az ideális nőnek minden téren is mindennek kell lennie -- és közben persze már a munkaerő piacon is álljon helyt
    - sok szerencsét!

- a család kompozíciója szintén elég kötött séma mentén mozog az emberek fejében
    - abba most bele sem megyünk, hogy a heteronormatív dolog (vagyis egy nem azonos neművel való kapcsolat) mennyire alap elvárás, pedig nem kéne annak lennie
    - de ezen felül is marad még elvárás
        - mert hát attól, hogy egy tradicionális férfi vesz el egy tradicionális nőt, ez még nem tekinthető családalapításnak -- csak majd ha jön a gyerek

- utazásos dolgok
    - amit ugye gyakran kritizálnak
    - de attól, hogy nem ez az egyetlen ok, azért még lehet valós és jogos ok
    - ugyanez vonatkozhat a spontaneitásra, a flexibilitásra, stb.

- vagy más egyéb progresszív nézetek, miszerint a barátaink is lehetnek a választott családunk

    > A barátság a 21. század legfontosabb kapcsolati formája.
    >
    > -- Bella DePaulo
    >> [Friendship is] the key relationship of the twenty-first century.

    - a lényeg, hogy a meginterjúvolt gyerektelenek (legyenek szinglik vagy párkapcsolatban élők) közül szinte senki nem tekintette magát család nélkülinek
        - szóval ha valaki annak tekinti őket, akkor talán érdemesebb lenne neki felülvizsgálnia a családról alkotott nézeteit és definícióit, nem pedig ráerőltetni a többiekre a sajátját

- a reprodukcióhoz is érdemes egy szélesebb megfogalmazás
    - és van is, mert a szociológusok szemében a reprodukció lehet biológiai (amiben a gyerektelenek nyilván nem vesznek részt), de lehet szociális is
    - ide tartozik bármiféle szerepkör, tett, vagy felelősségvállalás, amivel embertársaink társadalmi beilleszkedését elősegítjük
        - lásd tanárok, mentorok, lelkipásztorok, önkéntesek, nagynéni/nagybácsi/keresztszülő szerepkör, stb.
    - sőt, ez nem is kell, hogy feltétlen csak a gyerekekre vonatkozzon -- az idősek vagy fogyatékkal élők gondozása, ha nem is szó szerint társadalmi reprodukció, de mégis közel áll a szülő jellegű viselkedéshez
        - és ha tetszik, ha nem, ebbe a körbe akár a háziállatok is beletartozhatnak...
        - kutatások mutatják ki, hogy nagyon hasonló a ragaszkodási és szeretet kifejezési forma, ami a kapcsolatban kialakul; és hasonlóan elégítik ki a gondoskodás (és viszont szeretve levés) iránti vágyat

        >> Plants are the new pets. Pets are the new kids. Kids are the new exotic animals.

        >> Though my reasons for not having kids look remarkably similar to my reasons for not having a dog, no one has ever told me I’ll regret my choice not to get a dog (though some have told me I would regret it if I got one). No one has told me that I’m doomed to be lonely since I don’t have a dog (though some have told me that I’d see my friends less, and therefore could feel lonely, if I did have a dog). And no one has told me that I’m selfish for choosing not to bring a dog into our lives (though some have told me it would be selfish to get one given our schedules). Why can I make this choice about my family without judgment but the choice not to have a child rankles so many?

- egyenlőség
    - a szülők és a gyerektelenek kb. egyforma arányban hangoztatják, hogy egyetértenek a háztartáson belüli egyenlő munkamegosztással
    - de felmérések szerint ez a gyerektelen családokban sokkal nagyobb eséllyel valósul is meg, míg a szülőknél a gyerek érkezése után gyakrabban csúsznak bele egy tradicionális(an patriarchális)abb megosztásba

- család = belonging, social support, responsibility, and love

- családbarát = gyerekeknek szánt --> ez is ilyen mikroagresszió



## <a name="falu"></a>Egy gyerek az egész falu felelőssége

- mint a szélesebb reprodukció fogalomnál is mondtuk, a gyereket nem csak a szülők nevelik
    - és ebben a gyerekteleneknek is nagy szerepük van
    - de már elöljáróban megjegyezzük: ez nem mentegetőzés! nem kell megmagyarázni, hogy miért nem vállal gyereket az ember, és nem kell hangos "De én szeretem a gyerekeket!" felkiáltásokkal kompenzálni.
    - pláne hogy az ilyen mentegetőzés csak tovább erősíti a sztereotípiát, hogy a gyerektelenek nem szeretik a gyerekeket


- mellesleg ez a sztereotípia objektíven hamis
    - egy felmérésben például olyanokat kérdeztek a résztvevő nőktől, hogy mennyire tekintik tehernek a gyerekgondozást, mennyire tekintik nehézségnek a karrier melletti gyereknevelést, vagy hogy mennyire tekintik a "gyermekáldást" az élet egyik legnagyobb örömének
    - és a válaszok alapján egyik kérdés sem jelzett statisztikailag jelentős különbséget a szülők és a gyerektelenek között
    - ezt más kutatások is alátámasztják, ahol mindkét csoport hasonlóan vélekedett a gyereknevelés költségeiről, kellemetlenségeiről, kötöttségeiről, stb.
    - ha valahol, akkor inkább a nemek között volt különbség -- a férfiak az anyagi teher miatt aggódtak jobban, míg a nők a párkapcsolatukra jutó fókusz miatt
    - de a szülők és a gyerektelenek sokkal hasonlóbban gondolkoznak, mint hinnénk


- gyerektelen karrierek, ahol erős a gyerek kapcsolat
    - tanár, óvónő, terapeuta, szociális munkás, védőnő, gyerekorvos...
    - sokan nyilatkozták, hogy pont a gyerektelenségük miatt tudnak annyira jelen lenni és 100%-ot adni magukból a gyerekekkel végzett munka során -- mert van idejük a töltődésre, és nem folyamatosan egy gyerek-centrikus kontextusban forog az életük

- de ugyanez a nagynéni/nagybácsi szerepkörre (függetlenül az olyan biológiai apróságoktól, mint hogy tényleg a nagynénijük vagy nagybácsijuk vagyunk-e)
    - sőt, a gyerektelen nagynénik/nagybácsik átlagosan többet költenek a unokaöcsikékre és hugicákra, illetve több időt és energiát is szánnak rájuk, mint a gyerekesek
    - és az ilyen kapcsolatok a gyerkőcöknek is jók:
    - >> having caring adults who are not their parents involved in their lives improves kids’ confidence, grades, and social skills.

>> childfree adults are in a unique position to have special and important relationships with children *because* they are childfree.

- ez a (volt) gyerekek visszajelzéseiből is tükröződik, akik saját bevallásuk szerint is nagyon más jellegű kapcsolatot ápoltak a nagynéni/nagybácsi figurájukkal, mint a szüleikkel
    - látszólag egyenrangúbb társakként kezelhettek egy másik felnőttet, ami az alapértelmezett szülő-gyerek modell mellett egy értékes perspektíva

- szóval igazából mindenki jól jár, ha hagyjuk, hogy olyanok is gyerektelenek maradjanak, akik amúgy nagyszerű szülők lennének

- akik pedig tényleg nem ennyire gyerek-pozitívak (mert természetesen olyanok is vannak), azok közül is sokkal gyakoribb, aki kényelmetlenül érzi magát velük
    - vagy egyszerűen minden embert kerülő módon introvertált, és nem csak a gyerekekre pikkel
    - vagy bírja a gyerekeket, de csak kis dózisban, aminek kell, hogy vége lehessen az én-idejük megőrzéséhez
    - a lényeg, hogy ezeket a hozzáállásokat értelmetlen azzal azonosítani, hogy nem szeretjük (vagy egyenesen utáljuk) a gyerekeket csak azért, mert nincs sajátunk





## <a name="idoskor"></a>Idős kor egy nem idősekre tervezett világban

- egyedül fogsz meghalni
    - és ez nem csak legjobb barátokkal és közeli családtagokkal folytatott mély lélekbúvárkodások során merül ám fel
    - sokszor szó szerinti idegenek sem szégyellik megosztani ezt a semmi alapján formált véleményüket
    - ebbe ugye bele van építve az a feltételezés, hogy az ő gyerekeik majd törődnek velük idős korukban (ami közel sem garantált, és nagyon is függ a kapcsolatuk minőségétől, nem csak a meglététől)
        - egy felmérés szerint például a családok 20%-át érinti az "elidegenedés", ahol a gyerekek abszolút nem tartják a kapcsolatot a szüleikkel
        - szóval aki szimbolikus befektetésként tekint a gyerekeire, annak a tőzsde sem lenne sokkal nagyobb kockázat
    - benne van továbbá az a feltételezés is, hogy a gyerekteleneknek pedig nem lesznek egyéb kapcsolataik -- mert hát hogy is lennének, ha olyan önzőek és ridegek, hogy nincs gyerekük
        - Friendsgiving, baráti Karácsonyozások, stb.


- felmérések eredményei
    - az idősebb szándékosan gyerektelenek körében megbánás helyett általában épp hogy egyre megerősödik a meggyőződés, hogy számukra ez volt a helyes döntés
        - vagyis úgy tűnik, hogy inkább a gyerekesek beszélnek a potenciális megbánásról a gyerektelenek nevében
        - arról nem is beszélve, hogy a gyerekesek esetében is milyen könnyen előfordulhat a megbánás, hogy szülők lettek (csak erről nem divatos beszélni)
    - és nem mutatható ki életminőségbeli különbség az idősebb gyerekesek és gyerektelenek között sem anyagi, sem pszichológiai, sem szociális téren
        - nulla statisztikai bizonyíték arra is, hogy a gyerektelenség növelné a magányt vagy a depressziót
        - és nulla eltérés aközött, hogy mekkora eséllyel köt ki az ember idős otthonban
        - sőt, a gyerekek és a boldogság összefüggéseinek vizsgálatánál általában a gyerektelenek jönnek ki felül...
            - ha pedig nem átfogó "boldogságot" nézünk, a házasságukkal való elégedettség egyértelműen visszaesik a gyerek után


- ki fog gondoskodni rólad
    - még pontosan nem tudom -- de ha lennének gyerekeim, akkor sem szeretném a nyakukba akasztani magam, hogy kb. 40 évesen fel kelljen adniuk a saját szabadságukat azért, hogy engem babusgassanak
    - gyerekek hiányában az egyéb családi, házastársi, és főleg baráti kapcsolatok arányosan erősödnek, és így végeredményben a gyerektelenek is kiépítik maguknak ugyanazt (vagy legalábbis egy hasonló erősségű) szociális védőhálót, aminek a terhét a szülőség mítosza egyértelműen a gyerekek vállára helyezi
        - akár másokkal összeköltözés és egymás segítése (socially, financially, and environmentally sustainable communities)
        - akár fiatalok és idősek közti szimbiózis (gondozási segítség cserébe lakhatási segítségért, ilyesmi)
        - akár professzionális segítség megfizetése -- amire jobban lesz is keret, ha nem viszi el a gyerek
    - ahogy a gyereknevelés is egy falu felelőssége volt, úgy az idős gondozásnak is annak kéne lennie -- amiben természetesen nagy szerepet játszhatnak a felnőtt gyerekek, ha vannak, de nem kizárólag az ő dolguk, és nélkülük is abszolút lehetséges













## Összefoglalás

- vaszektómia vs. női "elköttetés"
- szexoktatás!
    - egyrészt legyen, másrészt ne csak azt prédikálja, hogy házasság előtt ne
- sok USA-specifikus probléma
    - nem tudom, itthon mi a helyzet, de a CSOK hazájában nem számítok sokkal jobbra

LANCE: “You want kids yet?”
AMY: “No . . . do you?”
LANCE: “No.”
AMY: “Nice chat!”
LANCE: “Talk to you next year!”


> > I almost wrote “I couldn’t imagine having kids,” but that is completely wrong. I can easily imagine having kids. I can see clearly from friends and family what that would mean for my life. That is why I’m so happy about my decision not to have them.

- az is választás, hogy LEGYEN gyerek
    - vagyis: akkor jó, ha választás, nem alapértelmezés


- "came out as childfree" - számomra ez a kifejezés már önmagában durva, de sajnos stimmel
    - a tudatos gyermektelenség ugyanolyan non-konformitási szinten van a mai társadalom szemében, mint a homoszexualitás vagy a 
    transzneműség

- sokkal jobban az anekdoták felé billen a mérleg, mint gondoltam (a tudományosság rovására)
    - de ennek ellenére sok értékes meglátást ki lehetett belőle kotorni