---
layout: post
title: Chris Aceto - Minden, amit a zsírégetésről tudnod kell
pages: 170
date: 2020-04-10 15:00
excerpt: >
    TODO
---

A testünk karbantartását a [Fegyencedzés]({% post_url 2020-04-03-paul-wade-fegyencedzes %}) után a helyes táplálkozási szokásokkal folytatjuk.
És be kell, hogy valljam, ez sokkal nagyobb fejfájást okozott, mint gondoltam.
Nem volt ugyanis könnyű olyan könyvet találni, ami rendesen tárgyalja az alapokat.

Persze rengeteg a könyv a témában, de az nagyon szubjektív, hogy a "rendesen" és az "alapok" itt mit jelentenek.
Sok olyannal találkoztam, amiknek hátsó szándékaik voltak -- a leggyakrabban az, hogy "legyél vegán", de emellett előfordult a "böjtölj", a "fókuszálj a ketogén diétára", és az "el kell adni a kapcsolódó termékeket" is.
Ha szándékosan ezek köré szőtt mondanivaló kapok, az nálam nem "rendes"!
Ha viszont ennél tudományosabbat szerettem volna, akkor a következő megálló a konkrét biokémia tankönyv volt, képletekkel és reakciókkal.
Ez a csoport pedig nem kimondottabban az "alapok" -- legalábbis nagyon nem alap szinten!

[Chris Aceto -- Everything You Need to Know About Fat Loss](https://www.goodreads.com/book/show/588271.Everything_You_Need_To_Know_About_Fat_Loss){:target="_blank"} (vagyis kb. "Minden, amit a zsírégetésről tudnod kell") című könyve egy ritka középút.
Nem a propagandát nyomja az arcunkba, és habár tartalmaz hormonháztartásos alapokat (amik nagyon fontosak!), mégis közérthető szinten marad.
Az gyakori ismétlések és a hemzsegő nyelvtani hibák miatt szépirodalmi szempontból nem egy főnyeremény, de tartalmilag betalált.

Szóval hiába nehéz a sok szarból kitúrni a gyöngyszemeket, szerintem most sikerült.
És mivel annyi téves információ kering a piacon, itt most megpróbálunk a vitathatatlan tényekre alapozni.
Nincs hátsó szándék, nincsenek etikai megtérítés és nem adunk el semmit.
Csak segítséget kapunk, hogy ne a félreértések és a tudatlanság miatt ne sikerüljön rendben tartani magunkat.

A cím amúgy ne tévesszen meg senkit, amiről itt szó lesz, az _nem_ csak fogyni vágyóknak szól!
Ezekkel a táplálkozási és fiziológiai alapokkal szinten maradni vagy akár tömeget növelni is lehet, ha egy kicsit más szemszögből nézzük őket.
Itt azonban a zsírvesztés irányából közelítünk, mert egészség szempontjából a legtöbbeknek -- köztük a saját, elhájasodott seggemnek is -- erre van szüksége.
A tartalomjegyzék kisebb szerkezeti átalakítások után a következőként alakul:

- [Makrók és hormonok](#makrók-és-hormonok)
- [Makrók kontra hormonok](#makrók-kontra-hormonok)
- [Evolúció és genetika](#evolúció-és-genetika)
- [Az edzés szerepe](#az-edzés-szerepe)
- [A tanulság](#a-tanulság)
- [Amit kihagytam](#amit-kihagytam)

<br />





















 


## Makrók és hormonok

Kezdjük a legfontosabbal: az izomzatunk (és az aktivitási szintünk) határozza meg, hogy naponta mennyi kalóriára van szükségünk.
Ha legalább ennyit -- vagy ennél többet -- eszünk, akkor **nem** lesz súlyvesztés.
Miért lenne?!
A kalóriákkal a bevitt energia mennyiséget mérjük, és ha a szervezetünk megkapja az energiát, amire szüksége van, akkor mi a fenéért nyúlna a zsírtartalékokhoz?
Szóval ezt már most nyugodtan leszögezhetjük: a fogyáshoz a napi kalóriaszükségletünk _alatt_ kell ennünk!

De most jön csak a csavar, mert ez önmagában nem elég!
Ha elég lenne, akkor korlátozottabb beviteli mennyiségek mellett akár csipsz és csoki étrenddel is szálkásíthatnánk.
Na persze **fogyni** lehet csipsszel és csokival is, csak a végeredmény nem lesz épp gusztusos.
Az felelős pedig nem más, mint a bevitt makrotápanyagok aránya, és ahogy a hormonjaink ezekre reagálnak.

Menjünk sorban.
A makrotápanyagok minden élelmünk alapvető alkotóelemei.
Ha a csicsás kifejezés nem is ismerős, a fajtái biztosan: így hívjuk együtt a fehérjéket, a szénhidrátokat, és a zsírokat.

- A **fehérjék** grammonként 4 kalóriát tartalmaznak, és az izmok építéséhez elengedhetetlenek. Egyelőre ennyit elég is róluk tudnunk.
- A **szénhidrátok** esetében szintén 4 kalória / gramm, és erősen meg kell különböztetnünk az egyszerű (cukor, "rossz") és összetett (zöldség, "jó") változatokat.
- A **zsírok** grammonként 9 (!) kalóriát jelentenek, és itt pedig a telített (szobahőmérsékleten szilárd) és telítetlen (szobahőmérsékleten folyékony) változatok között teszünk különbséget.

Ezekből mind vércukor lesz (valahogy), amit aztán energiaként hasznosítunk.
A testünk viszont relatíve szigorú keretek között szeretné tartani a vércukor szintünket, amire hormonokat használ.
Az **inzulin** szerepe, hogy elpakolja a fölösleget -- először az izmokba és a májba, de ha azok tele vannak, akkor bizony zsírtartaléknak.
És minél jobban megszalad a vércukor szintünk, annál több lesz az inzulin is, hogy többed-magában rendet tudjon tenni.
Magas inzulin esetén a tetejébe a zsírpárnák bontása is "be van tiltva", mert hát ugye ha túl sok az energia, akkor nehogy már még több legyen!

Az inzulin kvázi ellentéte pedig a **glukagon**, ami akkor aktiválódik, ha a vércukor szintünk túl alacsony.
Ő ilyenkor elkezdi visszalapátolni a raktárakból a cukrot a vérbe, illetve segíti a _leplombált_ zsírsejtek megnyitását is a plusz energiáért.
Ellentétes szerepe miatt mindig kb. egyensúlyban kell lennie az inzulinnal: ha az egyikből sok van, akkor a másikból annyival kevesebb lesz.

Mi itt ugye jó esetben a kajálástól a zsírvesztésig szeretnénk eljutni, úgyhogy a fentiek ismeretében ismételjünk egy kicsit:

1. A makrótápanyagaink (fehérje/szénhidrát/zsír) szintjét az határozza meg, hogy mit eszünk.
2. A zsírosodást és zsírtalanodást pedig az határozza meg, hogy hogy áll épp az inzulin/glukagon egyensúlyunk.

Ezek után már "csak" annyi kell, hogy megvizsgáljuk a makrók hatását a hormonjainkra.

<br />






















## Makrók kontra hormonok

Itt áll (remélhetőleg) össze, hogy a mennyiségen felül miért számít a minőség is.
A különböző makrók ugyanis jelentősen eltérő hatással vannak a hormonjainkra és a zsírháztartásunkra.

**A szénhidrátoknál a felszívódási sebesség a fontos!**
Az egyszerűek egyszerűen (vagyis gyorsan) szívódnak fel, ami miatt hirtelen megdobják a vércukor szintünket.
Erre a válasz természetesen egy _nagy_ löket inzulin, és sok inzulin mellett akkor is mehet zsírraktározás, ha amúgy a napi kalóriabevitelünk deficitben van.
És _ez_ az, amit sokan figyelmen kívül hagynak!

Megoldásként válasszuk az összetett, lassabban és fokozatosabban felszívódó szénhidrátokat (zöldségek, hüvelyesek, teljes kiőrlésű dolgok), amik akár ugyanannyi kalória mellett sem eredményeznek olyan magas inzulin szintet.
Sőt, a bennük lévő rost -- egy valag más pozitív hatása mellett -- tovább lassítja az egyéb tápanyagok felszívódását is.

Szóval a logikus "sok szénhidrát = sok inzulin" mellé jegyezzük meg egy lényeges kiegészítésnek: akkor is lehet sok inzulin, ha viszonylag kevés, de gyorsan felszívódó szénhidrátot fogyasztunk.
És sok inzulin mellett ugye több minden megy zsírba, és mellesleg nem lehet zsírt veszteni!

**A zsírok aránya az elraktározott zsír mennyiségét befolyásolja!**
Ha a sok zsírral egyszerre magas az inzulinunk, akkor az amúgy is elvárható zsírtárolás alkalmával többet rakunk el.
Ezért, habár kelleni épp kell némi zsiradék is az étrendünkbe, csak ésszel!

Ezen belül is igyekezzünk a telítetlen zsírokat (olajok, magvak) előnyben részesíteni.
Igaz, hogy kis dózisban a telítettekre is szükség van, de nagy mennyiségekben egy csomó rossz hatásuk lehet.
Sűrítik a vért, és ezzel párhuzamosan az ereket meg pont szűkítik.
A BuilderShop hasonlatával élve: "Mintha csak egy szűk szívószálon keresztül szeretnénk tejbegrízt enni".

**A fehérjék a glukagon termelést stimulálják!**
A glukagon pedig mondhatni "visszafogja" az inzulin raktározó hatását, és emellett még a zsírbontást is támogatja.
Arról nem is beszélve, hogy a fehérjék milyen fontos szerepet játszanak az izmok karbantartásában és fejlődésében.

Ezekből pedig jól látszik, miért nem elég a kalóriák számolgatása, ha közben csipszet és csokit eszünk.
Jegyezzük meg, hogy a kalóriák mellett az inzulin a másik nagy játékos a helyes táplálkozásban és a zsírraktáraink féken tartásában!
Ügyelnünk kell a _mennyit?_ mellett a _mit?_ kérdésére is, mert egy adott kalóriamennyiséget két különböző makró-megosztás hatására két nagyon eltérő módon is tárolhatunk.
Ha ezt a tényt sokáig figyelmen kívül hagyjuk, akkor egyre mélyebb gödörbe fogunk kerülni -- ahonnan ráadásul egyre nehezebb lesz kimászni.

A gödör alatt természetesen a kövérséget értem, de térjünk ki egy kicsit az "egyre nehezebb kimászást" ihlető **inzulinérzékenység**re is.
Ez annyit takar, hogy az izmaink -- részben a rendszeresen magas inzulinszinthez alkalmazkodva -- egyre kevésbé lesznek érzékenyek az inzulinra, és ezért egyre nehezebben tárolnak majd vércukrot.
De a szervezet ugye továbbra is szinten akarja tartani a vércukorszintet, ezért még több inzulint termel és valahova csak azért is betuszkolja a fölösleget!
Ha az izmokba nem meg, akkor majd megy a zsírba.

Ezt tovább tetézhetjük sok telített zsír fogyasztásával -- ami szintén roncsolják az izmaink inzulin érzékenységét -- de a stressz, a dohányzás, a drogok, az alkohol, az edzés hiánya, a sok egyszerű szénhidrát, a kevés rost és a nagy testzsír százalék is rátehet egy lapáttal.
Magyarán szólva: aki kövér, annak még a szervezete is bizonyos értelemben "kövérségre van beállva".
Persze soha nem késő visszafordulni, csak ahogy mondtuk, egyre nehezebb lesz.

<br />




















## Evolúció és genetika

Érthető -- de sajnos helytelen -- reakció lenne, ha az eddigiek fényében azt mondanánk: "Ez túl bonyolult, inkább koplalok!"
Elvégre akkor biztos a kalória deficit _és_ az alacsony inzulin szint is, nem?
A legdurvább az egészben, hogy egy darabig még úgy is tűnne, hogy eredményes a módszer és szépen haladunk.
Persze ez csak illúzió...

A "gond" az, hogy a testünk egy finomhangolt túlélő gépezet.
És a túlélés nem feltétlenül kompatibilis a fitness magazinok címlapjaival.
A szervezetünk az evolúció során arra fejlődött, hogy átvészelje az éhezéseket is.
Ezért tartós kalóriahiány esetén hosszú távra tervez.

Emlékszünk még, hogy azt mondtuk: "az izomzatunk határozza meg, hogy naponta mennyi kalóriára van szükségünk"?
Na, hát a szervezetünk nem hülye.
Ha azt hiszi, hogy éhezés jön, akkor nem a nagy izomzathoz passzoló ütemben kezdi el felemészteni a tartalékokat, hanem először is leépíti az izmokat.
Így már kevesebb kalória is elég lesz a napi fenntartáshoz, amit a jelenlegi tartalékokból tovább tud majd fedezni.

Szóval lehet fogyni a koplalással, és a mérleg mutatni is fogja.
A baj csak az, hogy ez izomból (és az izom által megkötött vízből) megy.
Ezzel pedig csökkentjük a napi kalória szükségletünket is.
Vagyis ha egyszer újra enni kezdünk, a korábbi étrendünk arányaiban már még rosszabbnak számít majd, és gyorsan szalad minden fölösleg a raktárakba.
Zsírt veszteni úgy kell tehát, hogy szép óvatosan "rávesszük" a testünket -- maximum 10-15% kalóriacsökkentéssel, és helyes táplálkozással.

Sokan küszködnek az eddigiekkel, és a kudarcokat követő reakciókat embere válogatja.
Kiemelném azonban az egyik legtanulságosabb alkategóriát, ahol mindenért a [genetika](/pics/genetics.jpg) a hibás.
"Ilyen a testalkatom!", ["Vastagok a csontjaim"](/pics/big-bones.jpg), stb.
Legyünk tisztában vele, hogy az ilyen "körülmények áldozata" szerepkör az esetek túlnyomó többségében csak kamu.
Persze, a testalkatunk, a zsírsejtjeink száma és a tárolási hajlam is lehet változó...
De leginkább a szokásaink vezetnek ide -- és a kifogásaink.
Illetve hiába vannak apró eltérések a genetikai határaink között, ha már csak a határok _megközelítéséhez_ Schwarzenegger-féle szinten kellene lenni.
Szóval ne rinyáljunk, vállaljuk a felelősséget, és tartsuk karban magunkat!





























## Az edzés szerepe

- edzéssel nem lehet egy szar étrendet rendbe tenni
    - de egy jó étrenddel akár edzés nélkül is lehet zsírtalanodni
- viszont sokkal nehezebb (és amit a zsír alatt mutatni szeretnénk se lesz olyan meggyőző)
- enélkül készüljünk a fifti-fifti effektre

    
- ha edzünk, akkor anaerob!
    - növelj izmokat, meg tedd rendbe az inzulin érzékenységüket edzéssel, és visszabillenthető
- anaerob = izom megtartás, vagy akár növelés, BMR növelés, könnyebben fenntartható zsírvesztés
    - valamivel fedezni kell az edzést, valamivel fedezni kell a regenerálódást, a nagyobb izomtömeg állandó plusz égetést csinál, ÉS még a tetejébe inzulinérzékenyebb is lesz, ami miatt jobban ide tárolódik a jövőben minden (és nem a zsírba)
- így lehet 80-20, vagy még jobb


- aerob = energia égetés, szívnek/tüdőnek jó, nagyobb arányban táplálkozik zsírból, DE: izom megtartásban nem segít
    - szintén DE: adaptálódás
    - valamilyen szinten olyan, mint a kalóriáknál is: a több nem feltétlen jobb, csak mértékkel
        - alkalmazkodás, BMR csökkenés --> izom csökkenés
            - max fogyási tempó = fél/egy kiló per hét
            - ha gyorsabb, akkor tuti, hogy izmot is vesztünk
    - intenzitás: lötyögés vs. HIIT
        - százalékban honnan megy több vs. mennyi megy összesen
        - szóval ha úgyis az extra kalória égetés a lényeg (a kondicionáláson felül), akkor inkább HIIT
    - időzítés: reggel a legjobb
        - de lényeg, hogy ne nagyon legyen neki könnyen elérhető glikogén, szóval max. ne egyél előtte 2-3 órával már olyat
    
























## A tanulság

Szedjük akkor szépen össze, amit eddig tanultunk, és rázzuk helyre a gyakori tévedéseket!
Tegyük mindezt egy párbeszéd formájában, ahol képzeletbeli, egyszerű észjárású, ámde annál hájasabb cimboránkat szeretnénk jó útra terelni:

- nem tudok fogyni, pedig nem is eszek sokat
    - de, sokat eszel
    - az más kérdés, hogy nem méred
    - követni kell a kalóriákat
        - de legalábbis a tested változása, hogy lásd, hogy reagálsz
        - mint ahogy YMOYL-ban is mondtuk: ha egy folyamatot nem mérünk, akkor nem is irányíthatjuk
- jó, akkor koplalok
    - evolúció és BMR
- jó, akkor eszek "épp csak" kevesebbet. De azt hamburgerből és sajttortából is össze lehet ám rakni!
    - persze, csak akkor nem fog működni
    - lásd hormonos rész
    - követni kell a makrókat is (legalább nagyjából)
    - pár jó kaja ajánlat
        - sovány fehérje: csirkemellfilé, pulykamellfilé, a sovány marhahús, a tengeri halfélék, tojásfehérje, sovány túró.
        - komplex szénhidrátok: zöldségekre, hüvelyesekre, valamint a barna vagy basmati rizsre, teljes kiőrlésű dolgok.
        - telítetlen zsírok: halolaj, lenmagolaj, extra szűz olivaolaj, kókuszzsír
- jó, akkor eszek rendes kajákból "épp csak" kevesebbet. De azt úgy is lehet, hogy kihagyok egy pár kaját, hogy aztán jól bezabálhassak!
    - nope, lásd megint a hormonos rész
    - fontos a bontás
        - több apróbb kaja = laposabb inzulin tüskék = jobb környezet a zsírvesztéshez
- jó, akkor eszek normális kajákat normális mennyiségben, normális időközönként... Most boldog vagy?!
    - hát, ha neked elég a fifti-fifti, akkor igen
    - súlyvesztés != zsírvesztés
            - a másik lehetséges félreértés, amit már az elején tegyünk rendbe: fogyni zsírból akarunk!
            - az nem a teljes kép, amit a mérleg mutat
            - száraz tömeget (mint pl. izom, ízületek, csontok, szervek) nem szeretnénk veszteni... (erre még visszatérünk)
            - szóval a mi szemszögünkből a fogyás és a "szálkásodás" most egy lapra megy
        - magában vagy aerobbal "fifti-fifti" a zsír és az izom vesztés
        - anaerob mellett sokkal inkább 80-20 a zsír javára, vagy még jobb






























## Amit kihagytam

- melyik tápanyagot mennyire hatékonyan lehet feldolgozni
- termogenikus hatás
- kalória ciklizálás
- kortizol, tesztoszteron, növekedési hormon
- ketózis
- étrend kiegészítők
    - aki ezt rendesen csinálja, és hosszú távra tervez a gyors eredmények helyett, annak ez sztem nem szabad, hogy szükséges legyen.
- időzítés
    - reggel és edzés után menjen inkább a magasabb carb
        - reggel, mert üresek a tárak, és edzés után, mert épp most ürítetted a tárakat
    - alvás előtt kevésbé (hacsak nem akkor edzettél), mert akkor jobban fog menni a regeneráció
























## Összefoglalás


- szóval a kalóriákon felül jegyezzük meg, hogy az inzulin a másik nagy játékos!
    - ezért az kajáink mennyiségén felül a minőség is legyen cél!
    - amit most már remélhetőleg meg is tudunk helyesen ítélni
- ha hatékonyan és fenntarthatóan akarunk zsírt veszteni, akkor súlyzós vagy testsúlyos edzés
    - de újra: ez nem váltja ki a helyes étrendet, csak megsegíti
- még tömörebben: a lényeg, hogy a mennyiség mellett a minőség is számít
    - és mozogni sem árt mellette
- láthattuk, hogy habár nem atomfizika, de azért nem is olyan egyszerű, mint sokan gondolják
    - a fentiek tudatában viszont semmi nem akadályozhat meg minket, hogy végleg rendbe tegyük magunkat