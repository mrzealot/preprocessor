---
layout: post
title: Al Ries & Jack Trout - A marketing 22 vastörvénye
pages: 143
date: 2021-02-27 00:01
excerpt: >
    TODO
---

https://www.goodreads.com/book/show/33449.The_22_Immutable_Laws_of_Marketing


# Jegyzetek

- maga a törvény is nyilván csak egy marketingfogás, de azért alapelveknek vagy hasznos gondolati építőkockáknak mindenképp nevezhetjük őket
- akár egy ellenőrző listának is jó lehet azelőtt, hogy bármilyen módon is reklámoznánk valamit (vagy változtatnánk egy már kiforrott stratégián)
    - és ne feledjük, a munkaerőpiacon, a társkeresésnél, a vállalkozásunkban... sokkal több helyen "reklámozunk", mint gondolnánk
    - ezért nem árt tudni, mit is csinálunk -- vagyis hogy mit is *kellene* csinálnunk



# Tartalom

## Intro

- a legnagyobb hiba, hogy sokan azt hiszik, bárkinek bármit el tudnak adni
    - bele sem gondolnának, hogy a marketingnek törvényei lehetnének, mindenki azt csinál, amit akar (és amit tud, és amire kerete van)
- de az igazság az, hogy igenis vannak olyan alapvető megfontolások, amiket érdemes fejben tartani
    - hogy úgymond ne a széllel szemben hugyozzunk

<br>












## 1. Az indulási vezérpozíció törvénye

> Fontosabb elsőnek lenni, mint jobbnak.

- nem az a dolgunk, hogy a legjobbak legyünk, hanem hogy mi hatoljunk be a potenciális célközönség agyába elsőként az adott területen
- ezáltal sokszor a termékünk márkanevével azonosítják majd a piacát is (algopirin == fájdalomcsillapító, coke == kóla)
- ha már létező ilyenek ellen indulunk, legtöbbször csak másodikak lehetünk, hiába lennénk valamivel jobbak

<br>


## 2. A kategória törvénye

> Ha nem lehetsz elsőként piacon egy adott kategóriában, állíts fel egy új kategóriát, amelyben első lehetsz.

- ezzel elkerülhetjük a "futottak még" hatást
- ne azon agyaljunk, hogy miben vagyunk jobbak a konkurenciánál, hanem hogy miért más, amit mi csinálunk
- hogy miért vagyunk mi az elsők egy olyan kategóriában, ami épp most születik (és véletlen pont mi vagyunk a hírhozói)
- aztán pedig hirdessük magát az új kategóriát, ne feltétlen a márkánkat

<br>


## 3. A koponya törvénye

> Jobb elsőnek lenni a koponyákban, mint elsőnek lenni a piacon.
  
- ez igazából módosítja (vagy legalábbis egy fontos lábjegyzettel látja el) a vezérpozíciós törvényt
- nekik csak azért megy, mert a piaci elsőségük miatt az emberek fejébe is elsőként férkőztek be
- ha viszont választani kell, akkor nem is kérdés, hogy a "koponya" a fontosabb!
    - aki ott első, az nem baj, ha esetleg a piacon nem volt az
- az emberek véleményének megváltoztatása nagyon nehéz, ezért érdemes a még elfogulatlan agyakat támadni

<br>


## 4. Az érzetek törvénye

> A marketing nem a termékek, hanem az érzetek csatája.

- nagyot tévedünk, ha azt hisszük, hogy előbb-utóbb úgyis az objektíven "legjobb" termék fog győzni
    - csak nézzünk vissza Descartes filozófiájáig, és egyből kiderült, hogy nem is létezik semmi objektív :)
    - minden csak a fejünkben létezik, és csak a saját véleményeink és benyomásaink számítanak
- vagyis nem az a fontos, hogy a miénk legyen a legjobb termék a piacon, csak az, hogy a vevőkben ezt a benyomást keltsük
- szép példa erre, hogy ugyanazok a japán autók jelentősen más rangsorban állnak Japánban és Amerikában
    - nem az ár, a fogyasztás vagy a minőség a szempont, hanem hogy a vevő mit gondol

<br>


## 5. A fókuszálás törvénye

> A marketing egyik leghatékonyabb fegyvere, hogy birtokoljunk egy szót a potenciális vevő koponyájában.

- legyen a márkánk szinonima valamire, amire a vevők könnyen asszociálhatnak
    - másét nagy valószínűséggel nem vehetjük át
    - de van rengeteg használatlan, amire utána figyelmet terelhetünk
- szűkíteni, és nem bővíteni érdemes a fókuszt
    - legyen meg egy jól belőtt irányzat, amiben kiemelkedhetünk
    - csináljunk egy dolgot, de azt jól -- ahelyett, hogy sokat közepesen

<br>


## 6. A kizárólagosság törvénye

> A vevő fejében nem birtokolhatja egyszerre két vállalat ugyanazt a szót.

- mint a koponyánál már emlegettük, az emberek véleménye nagyon ritkán (és olyankor is nehezen) változik
    - ezért ha már asszociálnak valamit az általunk megcélzott kulcsszóval vagy tulajdonsággal, akkor inkább nézzünk másik kulcsszó után
    - ne öntsünk egy csomó energiát oda, ahol várhatóan nem lesz sok értelme

<br>


## 7. A létra törvénye

> Az alkalmazandó stratégia természete attól függ, a létra melyik fokán állsz.

- nagyon messzire elmennénk azért, hogy a világképünk következetes maradhasson
    - ezért ha olyan információt kapunk, ami ebben nem fér bele, akkor inkább befogjuk a fülünket
    - vagyis aki a második, az ne arról próbálja meggyőzni a népet, hogy ő az első!
- itt egyelőre sok konkrét tippet nem kapunk, csak annyit, hogy a stratégiánk reálisan tükrözze a jelenlegi piaci helyünket
    - vagyis kb. ne arcoljunk, ha nincs mire

<br>


## 8. A dualitás törvénye

> Hosszú távon minden piaci küzdelem egy kétlovas versennyé válik.

- rövidebb távon ígéretes lehet harmadiknak (vagy elég nagy piacon akár a hetediknek is) lenni, de megfelelően hosszú távon a verseny mindig az első két indulóra élesedik ki
    - ilyenkor még idejében kell alkalmaznunk a többi törvényből valami stratégiát, mielőtt szép lassan (de biztosan) eltűnünk a süllyesztőben a két titán mögött

<br>


## 9. Az ellentétek törvénye

> Ha a második helyet céloztad meg, stratégiádat az előtted lévő határozza meg.

- ugye ne "jobbak", hanem "mások" akarjunk lenni
    - alternatíva kell, nem egy olcsóbb másolat
- ehhez viszont elég intimen tudni kell, hogy a vetélytárs milyen, és azok alapján hangsúlyozni (vagy más megvilágításba helyezni) bizonyos tulajdonságainkat

<br>


## 10. Az osztódás törvénye

> Egy kategória idővel osztódni fog, és két vagy több kategória lesz belőle.

- számítógépek, autók, sörök, zene... először egy nagy halmazként indulnak, majd egyre jobban specializálódnak
    - gondolom ezért (is) nem kell annyira bánkódni, ha valamiben már vannak felettünk
    - csak alakítsunk ki egy új kategóriát, amiben már majd mi lehetünk az elsők...
- ha pedig már vezetőként akarunk egy különböző kategóriát megcélozni, akkor oda ne vigyük át a jelenlegi márkanevünket
    - legyen meg a pontos célcsoport!

<br>


## 11. A távlat törvénye

> A marketinghatások csak hosszabb idő után mutatkoznak meg.

- nagyon nem mindegy, hogy rövid vagy hosszú távra tervezünk
    - és bizony ami hosszú távon jó, az rövid távon fájhat...

<br>


## 12. A lineáris választékbővítés törvénye

> Ellenállhatatlan nyomás hajt egy márka által biztosított nyereség növelésének irányába.

- ha az egy termékre irányuló mély figyelmünket szétaprózzuk sok (de sekély) irányba, annak nem lesz jó vége
    - inkább legyünk erősek valamiben, mint gyengék mindenben -- lásd fókusz
- leginkább a gyávaság/lustaság hajtja, mert az új terméket új néven sokkal nehezebb lenne bevezetni
    - viszont újra és újra bizonyított, hogy hosszú távon lerántja azt a menő nevet, amivel rövid távon segíteni akarunk neki

<br>


## 13. Az áldozat törvénye

> Ha valamit meg akarsz kapni, valamit fel kell adnod.

- ez a választékbővítés ellentéte
    - ha sikeresek akarunk lenni, fel kell adnunk vagy a választékot, vagy a célpiacot, vagy az állandó változást
- a generalista szemléletet (avagy a Reneszánsz ember ideálját) hirdethetjük ugyan az életvezetéssel kapcsolatban, de a marketing nem így működik
    - itt a specialistáknak megy jobban a sora, mert annyira rákoncentrálnak valamire, hogy aztán annak szinte szinonimájává válhatnak
    - lásd fókusz
    - a jó dolgok azokhoz fognak húzni, akik hajlandóak áldozatot hozni értük

<br>


## 14. A tulajdonságok törvénye

> Minden tulajdonságnak megfelel egy ellentétes, eredményes tulajdonság.

- A fókuszban mondtuk, hogy kell egy szó a vevő fejében
    - A kizárólagosságban pedig azt is, hogy ez a szó még szabadon kell, hogy legyen
    - Most azt is hozzátesszük, hogy ez a versenytársakéval ellentétes legyen
    - Persze, hogy vannak fontosabb tulajdonságok és jelzők, amiket magunkénak szeretnénk
    - De ha már foglalt, akkor ne egy nagyon hasonlót, hanem egy ellentéteset célozzunk meg

<br>


## 15. A nyíltság törvénye

> Ha elismersz egy negatívumot, a vevő valamilyen pozitívval fog felruházni.

- egyértelmű negatívumot kell beismerni, nem csak valami tessék-lássék dolgot
    - nem álszerénykedni próbálunk, hanem bizalmat kelteni a vevőben
    - ha ezt a bizalmat utána gyorsan átfordítjuk valami pozitívumunk felé, annak már jobban fog hinni, mint a negatívum nélkül

<br>


## 16. Az egyedülállóság törvénye

> Minden helyzetben csak egyetlen olyan húzás van, ami komoly eredményt hoz.

> A marketingben ugyanaz működik hatékonyan, ami a háborúban: a váratlan.
- ehhez viszont aktív résztvevőnek kell lenni a "frontvonalon", hogy tudjuk, mi működhet és mi nem az adott területünkön
    - és aztán merni meglépni

<br>


## 17. A megjósolhatatlanság törvénye

> Nem tudod megjósolni a jövőt, hacsak nem te készíted a konkurencia terveit.

- a hosszú távú tervezés elég alaptalan, tekintve hogy milyen keveset tudunk a jövőről úgy általában
    - de hosszú távú víziónk azért persze legyen
    - olyan mérföldköveket célozzunk meg, amik hosszú távon növekedést és sikert ígérnek az ideiglenes gyors jutalmakkal szemben
    - de legyünk minél rugalmasabbak, hogy amikor majd jön a változás, változni tudjunk vele

<br>


## 18. A siker törvénye

> A siker gyakran arroganciához vezet, az arrogancia pedig kudarchoz.

- az az érzetünk keletkezhet, hogy mindent megtehetünk, hogy mindenre képesek vagyunk
    - a tényeket már nem érzékeljük elfogulatlanul, és a vevő fejével sem tudunk gondolkozni
    - persze a világ majd szépen felkelt ebből az álomképből némi jól megérdemelt kudarccal
- meg kell tudnunk tartani a kezdő szemléletet, és nem eltávolodni a frontvonalakról
    - őszinte visszajelzések, a vevő szemszögéből

<br>


## 19. A kudarc törvénye

> A kudarcra számítani kell és el kell fogadni.

- nem az a cél, hogy ne hibázzunk -- hanem hogy minél gyorsabban felismerjük és kijavítsuk, amikor hibázunk
- különös figyelmet érdemel nagy létszámú vállalatoknál, hogy a döntéshozói pozícióban lévő személy a céget, és ne a saját karrierjét helyezze előtérbe
    - ehhez viszont kell egy olyan vállalati szemlélet, ami nem büntetné a karrierjét az esetleges kudarc miatt

<br>


## 20. A mesterséges szenzációkeltés törvénye

> A helyzet gyakran pontosan az ellenkezője annak, ami a sajtóban megjelenik.

- mint mondtuk, senki nem tudja megjósolni a jövőt
    - ezért ha hatalmas hírveréssel előre isznak a medve bőrére, ne hagyjuk beugratni magunkat
    - főleg olyankor ne, ha valami szinte azonnali, gyökeres változást ígér

<br>


## 21. A gyorsulás törvénye

> A sikeres marketingprogramok nem felkapott irányokra, hanem trendekre épülnek.

- itt lehet némi fogalmi keveredés, mert "trend"-ként is szoktuk használni a gyors, hirtelen népszerű de aztán ugyanolyan hirtelen le is csengő irányzatokat is
    - de itt most a trend a szép lassú, háttérben, észrevétlen meghúzódó változásokat jelenti, amikre alapozni kell
    - figyeljük meg, hogy milyen irányba haladunk az elmúlt hónapok/évek távlatában, ne arra, hogy mit harsog épp a média
- ha valaminek "felkapott irányzat" szaga van, akkor inkább csillapítani próbáljuk, minthogy sem gerjesztenénk!
    - hátha trend-szerűbb lesz belőle, nem ég ki olyan hamar, és hosszabb távon is jól járhatunk vele
    - soha ne elégítsük ki teljesen az igényeket, mert akkor utána már senki nem fog tőlünk akarni semmit

<br>


## 22. Az erőforrások törvénye

> Megfelelő finanszírozás nélkül lehetetlen egy ötletet sikerre vinni.

- attól, hogy van egy jó ötletünk, azt még be is kellene valahogy juttatni a vevők koponyájába
    - itt pedig súlyos pénzek fognak mozogni
    - legyünk készen pénz szerezni és áldozni erre, különben azok simán lenyomnak majd, akiknek több erőforrás áll a rendelkezésére
- talán ez a törvény öregedett a legkevésbé elegánsan, hiszen az internet korában azért ez már szerintem nem *teljesen* így van
    - de azért a pénz persze mindig előnyt fog jelenteni

<br>












## Összefoglalás

