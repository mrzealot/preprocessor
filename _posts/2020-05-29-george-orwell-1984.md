---
layout: post
title: George Orwell - 1984
pages: 237
date: 2020-05-29 12:00
excerpt: >
---



https://www.goodreads.com/book/show/40961427-1984

Orwell a 2. vh utáni klímában (1948-ban) írta ezt az igencsak sötét előrevetítést (1984-re).

- hősünk Winston Smith életén keresztül kapunk betekintést ebbe a disztópikus világba
    - igazából majdnem egy karikatúra, annyira túlzó elnyomás alatt él mindenki
    - és mégis nem az a pár, komikusan túllógó dolog tűnik annyira fel, hanem az a rengeteg, ami napjainkban szinte egy az egyben megtalálható
- amikor Goldstein-t és a mögötte menetelő "ázsiai arcú férfiakat" említik például, mint az első számú ellenségeket, nem tudok nem a hazai Soros-ozásra vagy az Amerikai "kínázásra" gondolni
    - diktátor tanfolyam, első lecke: legyen egy közös ellenség!

szóval ha azt mondom, hogy aktuális, az (sajnos) gyenge kifejezés.

- spoiler warning!
- utána rá kellett keresnem, hogy másoknak mik voltak a reakcióik
    - valahogy ki kellett adni azt a mély űrt, amit hagyott bennem
    - az egyik legkifejezőbb "kritika", amit a reddit-en láttam: "A legjobb könyv, amit valaha utáltam!"

































# Tartalom

## 1/1

Megismerkedünk Winstonnal, a lakásával, a munkájával, a rendszerrel, a minisztériumokkal.
A 2 perc utálat során pedig találkozik "a" fekete hajú lánnyal.
A fő esemény, hogy W elkezd naplót írni, amin keresztül gyorsan kibukik, hogy belül pártellenes gondolatai vannak.

## 1/2

W segít a szomszéd lefolyóját megjavítani, aztán tovább írja a naplót (talán egy olyan jövőnek, ahol már szabad gondolkozni).
Végül vissza kell mennie az ebédszünetéről, de a naplót úgy helyezi el, hogy tudja, ha valaki kinyitná...

> "spontán megmozdulások szervezésével foglalkozott" érdekes leírás a szomszéd szabadidős tevékenységéről :D

## 1/3

Winston álmodik (anyja és húga süllyednek, a minisztériumi lány meztelen), majd reggeli tornázás közben a háború kezdetén és a múlt átírhatóságán gondolkozik.
duplagondol = valóságszabályozás, a múlt megváltoztathatatlan, és mégis megváltoztatható. kognitív disszonancia szteroidokon!

## 1/4

Winston munka közben a múlt tényeit hamisítja meg -- khhm, elnézést, "helyesbíti".
Az egyszerű rutin szám és tényhamisításokon felül néha komplexebb, egész cikk átírással is foglalkozik, ahol is egy kitalált Ogilvy elvtársat magasztal -- mivel a cikkben eredetileg említett személy már nem létezik, és ezért soha nem is létezett.

> A Bőség-minisztérium jelentése például a szóban forgó negyedévben száznegyvenötmillió párra becsülte a cipőtermelést. A tényleges termelést viszont most hatvanhétmillió párban jelölték meg. Winston, miközben átírta a jelentést, még ezt a számot is lecsökkentette ötvenhétmillióra, hogy lehetővé váljék a megszokott propaganda: az irányzatot túlteljesítették. Kétségtelen, hogy a hatvanhétmillió sem állt közelebb az igazsághoz, mint az ötvenhétmillió vagy a száznegyvenötmillió. Lehetséges, hogy egyáltalán nem is gyártottak cipőt.

## 1/5

- durva a függelékben az újbeszél "tudományos" leírása
    - eleve arra mennek, hogy a beszéddel irányítsák a gondolkozást
    - ha valamit nem lehet megfelelően kifejezni, akkor azt nem is lehet gondolni, ezért már csírájában elfojtják az eretnekséget
    -  itt van egyedül, hogy a szótárak évről évre kisebbek lesznek, minden kétértelműséget üldözni kell, és a végén gége-hörgések is elegek lesznek...

Winston ebédszünetben egy "barátjával" beszélget, aki újbeszél szakértő. Itt megkapjuk mi is a függelékes infó nagyját.
Emellett a paranoia is egyre áthatóbb (ha eddig nem lett volna az), mindenhol azt lesi, hogy ki miért árulná be, és milyen gyorsan.
Hatalmas poén, amikor bejelentik a "rádióban", hogy a csokoládé fejadagot 20 grammra _emelték_, amikor épp 1-2 fejezettel ezelőtt csökkentették le 30-ról.
Megint előkerül a fekete hajú lány (és a kapcsolódó paranoia).

## 1/6

Winston a naplójába ír az egyik (párévenkénti) kurvalátogatásáról, akiről kiderült, hogy öreg, de akkor is megtette.
Felmerül, hogy volt felesége is, de mivel a párt igyekszik teljesen eltörölni a nemiséget is, csak "gyereklétrehozás" céljára volt kapható, ami undorította, ezért végül elváltak.
Megfogalmazódik benne, hogy egy önmagáért való aktus már önmagában lázadás lenne!

## 1/7

Napló írás közben szó esik:
- a prolikról -- hogy állat módjára kezelik őket, és előbb vagy utóbb fel kell(ene) lázadniuk,
- a kapitalizmusról -- hogy milyen cilinderes urak tartották rabszolga sorban a népet, amíg a párt "fel nem szabadított",
- a sivárságról -- ami mutatja, hogy valahogy csak nem lehet így rendben az élet (mert akkor nem tiltakozna ennyire ellene az ember szervezete),
- a bizonyítékról -- ami egyszer Winston kezébe került és egyértelműen mutatta, hogy egy per hamis vallomásra épült, de megsemmisítette, és
- a valóságészlelésről -- hogy már annyiszor átírták a múltat, hogy a fene sem tudja, mi az igaz.

## 1/8

Winston munka után sétál a Közösségi Központ helyett, miközben a prolik életén mereng.
Betér egy kocsmába egy öreg után, akit szóra akar bírni a régi korokról, de csak zagyvaságokat tud kicsikarni belőle.
Visszatéved ahhoz az ócskásbolthoz is, ahol eredetileg a naplónak való könyvét is vette.
Innen kilépve újra találkozik a fekete hajú lánnyal, aki most már biztos, hogy követi!
































## 2/1

A fekete hajú lány egy titkos kis papírfecnin szerelmet vall Winstonnak.
Hősünk pár napja még azon aggódott, hogy kém és a vesztét akarja, most meg már azon aggódik, hogy kiszeret belőle, mire felvehetné vele a kapcsolatot. Kicsit félig üres a pohár.
Végül a menzán csak tudtak pár szót váltani, és munka után (nyilvános helyen, tömegben) még egy találkát is megbeszélnek.

> [...] öngyilkossági parancs [...]

> Az alkalmilag elkerülhetetlen üzenetek céljára levelezőlapokat nyomtattak hosszú sor frázissal, csak ki kellett húzni a fölöslegeseket.

## 2/2

Összejön a vidéki találka, ahol kiderül, hogy a lány (Julia) elég gyakran csinál ilyet, és ez Winstonnak csak imponál!
A vad, állatias együttlétük egy politikai csapás a párt ideológiája ellen.

## 2/3

Kapcsolatuk folytatódik az utcákon "részletekben való beszélgetésekkel", és még egy harangtornyos összejövetellel. Juliaval lehet beszélni mindenről, még akár arról is, amikor majdnem lelökte a feleségét egy szakadékba. Látványos az ellentét Winston pesszimizmusa és Julia optimizmusa között.

> A könyv is csak szükségleti cikk, amelyet elő kell állítani, mint a lekvárt vagy a cipőfűzőt.

> Ez az egész ide-oda menetelés, éljenzés és zászlólobogtatás mind csak besavanyodott szexualitás.

## 2/4

Winston kibérelte az ócskásbolt fölötti szobát, ahol találkozhattak Juliaval.
A lány hozott minden féle csempész árut is (kenyér, lekvár, kávé), és még ki is festette magát, hogy elvtárs helyett nő lehessen.

## 2/5

Gyűlölet hete készületek, ahol a szokásoshoz képest is 11-re tekerik a háborús uszítást.
A szoba szinte szokássá vált, és majdhogynem a biztonság érzetét adta nekik.
Egyre jobban kiütközik, hogy a lányt csak az olyan dolgok érdeklik, amik az ő életét is befolyásolják, és egyáltalán nem osztja Winston elvi felháborodásait a hamisításokon.

> Maga csak a derekától lefelé lázadó.

## 2/6

Előkerül O'Brien, akit még az elején a 2 perc gyűlölet alatt láttunk, és Winston valamiért azt hiszi, hogy a barátja... Felnéz rá, és azt sejti, hogy ő is "lázadó".
Na most egy új újbeszél szótár kapcsán O'Brien megadta neki a címét, hogy keresse fel. Ezt Winston pedig nyilván egy titkos utalásnak veszi, hogy talán mégis létezik az Ellenállás.

## 2/7

Winston egy álma után felidézi, hogy gyerekkorában milyen önző volt, és hogy valószínűleg miatta haltak meg az anyja és a húga -- bár nem tudja biztosan.
Az anyjáról felmerül benne az is, hogy az "értelmetlen" érzéseit kifejezve emberi volt, mint ahogy most a prolik is emberebbek, mint a párttagok.
Megbelszélik Juliaval, hogy ha el is árulják egymást az elkerülhetetlennek tűnő lebukás és vallatások során, az nem számít.
Az lenne csak igazi árulás, ha az érzéseiket is meg tudnák változtatni egymás iránt, amihez viszont nincs hatalmuk...

## 2/8

És lássunk csodát, O'Brien tényleg egy Ellenállásbeli vezető, akihez Winston és Julia (elég meggondolatlanul) egyszerre látogatnak el. Egy elég hálátlan szolgálati lehetőség képét vázolja fel nekik, de mindketten benne vannak mindenben a csalástól, hazugságtól, és gyilkosságtól kezdve az öngyilkosságig mindenben -- csak szét ne válasszák őket.

## 2/9

Eurázsia --> Keletázsia átállás
közben kapta a Goldstein könyvet, amit elkezd olvasni, és itt mindjárt sírok

először a 3. jelmondat: a háború, béke.

- az ipari forradalommal egyre nagyobb termelés, egyre nagyobb mennyiségű anyagi javak, általános gazdagság, ennek köszönhetően idővel általános műveltség, és ez nem engedné, hogy emberek kis "elit" csoportja elnyomja a többit
- az elit fennmaradásához tehát szegénység és tudatlanság kell
    - ha egy földművelő parasztsággal akarunk tudatlanságot fenntartani, az ellenkezik a gépiesedéssel, és mellesleg az ipari elmaradás miatt katonai kiszolgáltatottságot is okoz
    - ha pedig egy mesterségesen csökkentett termeléssel akarunk szegénységet fenntartani, akkor a láthatóan szükségtelen nélkülözés miatt lázadásra lehet számítani -- illetve megint csak ott a katonai kiszolgáltatottság
- a cél úgy fenntartani a folyamatos termelést, hogy mellette az életszínvonal ne növekedjen, amire pedig az ideális megoldás az állandó háború
    - állandó igény van a még több fegyverre, amikkel még többet lehet háborúzni még több területért, erőforrásért és munkaerőért, amikkel még több fegyvert lehet gyártani
    - a javak értelmetlen pusztítása és a munkaerő "helytelen" felhasználása pont azt a gazdasági pörgést adja, ami mellett az átlag életszínvonal nem jut sehova
- emellett a háború azt az ideológiai hátteret is megadja
    - mert ugye ezzel az erővel akár lyukakat is lehetne ásatni, és aztán betömetni őket, vagy szimplán felgyújtani azt, amit termeltünk
    - de a háború mellett az embernek könnyebben beveszi a gyomra, hogy egy kis elit irányító réteg kezében van az aránytalanul sok hatalom
    - a gyűlölet és a fanatizmus szorgalmas munkára bírja a parasztságot

- ide tartozik persze az elszigeteltség is
    - ha bármelyik hatalom lakói tudnák, hogy az idegenek is ugyanolyan emberek, mint ők, akkor hirtelen nem lehetne olyan könnyen őrjöngeni az arctalan ellenséggel szemben

- angszoc vs. neobolsevizmus vs. halálimádat

- a minden eddiginél nagyobb mértékű valóságtorzítás is abból fakadhat, hogy a háború folyamatos
    - amíg el lehetett veszteni, addig volt kockázat, és oda kellett figyelni
        - az ideológiában és a vallásban 2 + 2 akkor is lehetett 5
        - de a repülők tervezésénél 4 kellett, hogy legyen, különben kikaptak
    - de most kimondatlan egyensúlyban vannak egymással, nincs valódi veszély
        - ezért csak olyan minimális dolgokat kell fenntartani, hogy pl. ne legyen "kellemetlenül sok" az éhhalálok száma
        - ezen felül pedig tényleg azt csinálnak, amit akarnak


Aztán áttérünk az első fejezetre: a tudatlanság erő.

- alsó vs. közép vs. felső réteg
    - a felső arra hajt, hogy minden úgy maradjon, ahogy épp van
    - a közép arra, hogy ő lehessen a felső
    - az alsó pedig arra, hogy mindenki egyenlő legyen
- eddig az alsó soha nem nyert, mert nem is nyerhetett
    - az egyenlőtlenség volt a civilizáció ára
- de a gépiesedéssel már pont megvalósítható lett volna, ami pedig persze az aktuális közép és felső kategóriának sem volt kóser

> A földi paradicsom pontosan abban a pillanatban vesztette hitelét, amikor megvalósíthatóvá vált.

- Ezért jöttek az olyan ideológiák, amik már az egyenlőtlenséget hirdették, és megpróbálták befagyasztani a jelenlegi rendet a szokásos történelmi körforgás helyett
- Persze a mindenkori felsőbb rétegnek eddig is az volt a szándéka, hogy befagyassza az épp aktuális rendet, de ezt nagyon nem hatékonyan végezte
    - az itteni rendszerhez képest még a középkori inkvizíció sem volt hatékony
    - a nyomtatás / rádió / TV lehetővé tette, hogy folyamatos propaganda áramlatban éljünk
    - ha ez adó/vevő lenne, akkor ott az állandó megfigyelés is

- 4 bukási mód: külső hódítás, belső lázadás, egy hataloméhes és kompetens középréteg kialakulása, vagy a vezető felső réteg saját elbizonytalanodása
    - az első nem játszik a háborús dolgok miatt
    - a második sem, mert az emberek addig nem is tudják, hogy el vannak nyomva, amíg nincs összehasonlítási alapjuk
        - ide kapcsolható a múlt változtatása, ami részben azért sem árt, hogy soha ne is legyen meg ez az összehasonlítási alap
        - de a fontosabb a párt csalhatatlanságának illúziója, amit fent kell tartani
    - marad a 3. és a 4., amik tulajdonképpen "nevelési problémák"

- és pont a modern nevelési módszertan a lényeg
    - a prolik nem kapnak oktatást, ezért nem érik fel ésszel, hogy mi a helyzet, őket nyugodtan figyelmen kívül lehet hagyni
    - a párttagokat viszont folyamatosan figyelni kell, még álmukban is!
    - a neveltetés lépései a bűnstop (oltalmazó butaság), a feketefehér és a duplagondol
        - szabályozott őrület -- csak így tartható meg örökre a hatalom

Ez eddig egy elég részletes beszámoló a "hogyan"-ról, de a "miért"-re már pont nem marad idő.
Idáig jutunk el, amikor is Winstonékat elkapják -- az ócskásról kiderül, hogy a Gondolatrendőrség tagja volt.





























## 3/1

Winston egy Szeretet-minisztériumbeli cellában parázik, hogy vajon mi lesz vele. Éhezik, és közben mindenféle emberrel is találkozik, akiken leszűrheti (ha eddig nem tudta volna), hogy semmi jóra nem számíthat. Még a szomszédja is előkerül, akit a lánya jelentett fel, hogy állítólag álmában bűnözött -- és ezért a szomszéd még hálás is!
Végül O'Brien is felbukkan, aki most pedig úgy tűnik, hogy velük van...

Részletes leírások a kínzásokról, amiken elkerülhetetlenül át kellett esnie.
O'Brien mindig ott van valahol a közelben, és mintha arra is emlékezni, hogy egyszer azt mondja neki, hogy már évek óta figyeli, hogy itt a fordulópont, és hogy most majd "tökéletessé teszi".

## 3/2

És ha eddig azt hittük, hogy kínzás volt, akkor _most_ jön az igazi kínzás.
Inkvivíció = Ne tedd!
Totalitáriánus rendszer = Tedd!
AngSzoc = Legyél!
Addig kínozzák, amíg tényleg, önszántából közéjük nem áll.

> Üres leszel. Üresre facsarunk, aztán megtöltünk önmagunkkal.

## 3/3

Nem kell szeretet és élvezetekre építő utópia, ha tökéletes a hatalom.
A hatalom érzését pedig csak úgy lehet örökkévalóvá tenni, ha egy csizma folyamatosan tapos egy emberi arcon.
Kellenek Goldstein és "követői", hogy mindig legyen kit megtaposni, a többiek pedig a Pártba történő teljes beleolvadáson keresztül lesznek mindenhatók és örökké diadalmasak.

Winston tükörbe néz és látja, milyen emberi roncs lett belőle, és kb. a lelke is hasonló állapotban.
De Juliát még nem árulta el! Mármint persze elárulta, mint ahogy mindent, de belül még mindig szerette, ezért az "igazi" árulás (még?) nem történt meg.

> A hatalom nem eszköz; a hatalom cél.

## 3/4

Winston kezd erőre kapni, etetik és bénék is hagyják.
Közben kezd "megtérni" is, fejben már gyakorolja a tanokat.
De a szívében még mindig nem sikerül elfogadni, és ezt egy álomból való ébredése során el is árulja, ahogy "Julia"-t kiált!
Itt elhatározza, hogy még "maga elől is rejtve kell tartania" a valós gondolatait.
És amikor majd jön a golyó, akkor hirtelen előengedi a gyűlöletét, amit csakazértis megtartott!

> Őket gyűlölve halni meg: ez a szabadság.

## 3/5

Itt jön a rettegett 101-es szoba, ami után már szeretni kell a Nagy Testvért.
Mumus-szerűen mindenkinek személyre szabott legrosszabb rémálmát szolgáltatják, ami Winstonnak a patkányok.
Legvégső elkeseredésében Juliára akarta hárítani.

## 3/6

Kinti életét kiégetten, de mégis kondícionáltan éli.
Juliával egyszer találkozott véletlenül, de egyikük sem érdeklődött már a másik iránt.
És mire végül elérkezett a fejbelövése, tényleg szerette Nagy Testvért.



























## Összefoglalás

