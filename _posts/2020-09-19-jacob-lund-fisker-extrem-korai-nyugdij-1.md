---
layout: post
title: Jacob Lund Fisker - Extrém Korai Nyugdíj - 1
pages: 240
date: 2020-09-19 00:01
excerpt: >
    TODO
---

[Vicki Robin]({% post_url 2020-03-20-vicki-robin-your-money-or-your-life %}) pénzügyi intrója után már megalapozottan következhet egy régebbi kedvencem az anyagi függetlenség témakörében.
Ezúttal pedig az "extrém" végletekig is elmegyünk, mint ahogy arra talán a cím is utal.
[Jacob Lund Fisker](https://www.goodreads.com/book/show/9519944-early-retirement-extreme){:target="_blank"} blogból összetömörült könyve ugyanis szigorú elvi és személyes filozófiai alapokra helyezi a pénzhez való hozzáállását.
Nem kötelező természetesen mindenkinek rögtön "aktivista" üzemmódba kapcsolni!
De mint ahogy [Thoreau]({% post_url 2020-03-06-henry-david-thoreau-walden %}) esetében, szerintem itt is hasznos relatíve korán látni a végleteket -- hogy aztán már a teljes skála ismeretében tudja magát belőni az ember.

Ha nagyon magas szintről nézzük, akkor tulajdonképpen Fisker könyve is "csak" arról szól, hogy "Költs kevesebbet, keress többet, és fektesd be a különbözetet!".
És persze, ez alap.
Ha viszont egy kicsit is részletesebben beleásunk -- és nem hagyjuk, hogy a sok, fizikus PhD-től szinte elvárható nyelvezet, képlet és grafikon megriasszon -- akkor rengeteg hasznos meglátással gazdagodhatunk a fő tanulság mellett!
Olyan sokkal, ami azt illeti, hogy a mindössze 240 oldalas terjedelem ellenére én két részletben tárgyalnám a tanultakat.
Az első körös tartalom:

- [Hal helyett halászat](#1), avagy miért *ne* számítsunk konkrét tervrajzra;
- [A "begyöpösödés"](#2), avagy napjaink beszűkült látóköre;
- [Gazdasági szabadságfokok](#3), avagy a "rejtett" opciók a háttérben;
- [A Reneszánsz ideál](#4), avagy hova akarjunk (kellene akarnunk?) eljutni.

A kimaradó részekre -- stratégiák/taktikák/irányelvek, konkrét(abb) életmód illusztrációk, és pénzügyi alapok -- pedig a jövő héten visszatérünk.

<br />






























## <a name="1"></a>Hal helyett halászat

A könyv szándékosan nem tartalmaz ilyen tipikus "how-to" lépéssorozatokat, hanem igyekszik egy absztrakciós szinttel feljebbről áttekinteni a dolgokat.
Következésképpen a szerző nem a saját példáját mondja el, és nem is ad konkrét tervrajzot -- hanem inkább megtanít magunktól navigálni.
Ahhoz pedig először fel kellene mérnünk a valós helyzetet...

A modern fogyasztói társadalom sajnos jobban hasonlít Platón barlangjára, mint illene.
A legtöbben mereven kapaszkodnak a falon látott árnyékokba vetett hitükbe, és csak nagyon kevesen jutnak ki (vagy egyáltalán néznek körül).
És ha a "rabok" valahonnan mégis megkapják az infót, hogy ezek csak árnyékok, akkor még ők nézi hülyének a másikat...
Ha valami _annyira_ idegen, hogy teljesen kívül esik a (megkövült) világképünkön, azt egyszerűen fel sem fogják.
Ezért is fontos előre tisztázni: az itt leírtak első sorban egy nyitott elmét igényelnek!

Fisker ígérete nem más, mint hogy specializált, függő fogyasztókból széles ismeretekkel rendelkező, független "Reneszánsz" emberré válhatunk.
Olyan emberré, aki csak más (jobb, kreatívabb) megoldás hiányában használ pénzt.
Ez az egész viszont egy filozófiai, életmód és szemléletmód-beli hanyatt-homlok változás.
Pont ezért nincsenek tippek.
Aki csak gyors tippeket akar, az még mindig a régi játékot játssza.
És lehet, hogy a tippek következtében már egy kicsit hatékonyabban tud majd egy új adag értelmetlenségre költeni, de attól nem menekül, hogy költenie (és emiatt dolgoznia) kelljen.

A siker tehát leginkább azon múlik, hogy mennyire vagyunk hajlandóak megkérdőjelezni "alapvető" dolgokat a világgal kapcsolatban.
Ha mondjuk képesek vagyunk arról gondolkozni, hogy "Miért kell egyáltalán dolgozni?", nem csak arról, hogy "Hol is kellene dolgozni?" vagy hogy "Mennyit kellene keresni?".
Ha belátjuk, hogy a szeretteinkkel is lehetnénk a robot helyett; vagy a saját céljainkat is kergethetnénk valaki másé helyett.
Ha vesszük a fáradságot, hogy rájöjjünk, mi is tenne igazán boldoggá minket -- és aztán felismerjük, hogy ahhoz mennyire kevés pénz is kellene.

Persze továbbra is lehet a kitaposott ösvényen is járni.
A veszély csak az benne, hogy a törvény nem ismerete nem mentesít.
Vagyis attól, hogy nem vagyunk tisztában az egyéb lehetőségeinkkel, mégis minket terhel majd a felelősség, ha belemegyünk az általános társadalmi egyezségekbe.
Egyetem-hitel-kocsi-hitel-lakás-munka-feleség-gyerek-hitel-ház-munka-hitel-nagyobbház-munka-mégegygyerek-munka-jobbkocsi-munka-munka-munka, és egy-kettőre ott leszünk a halál kapujában, egy "ránk erőltetett" út végén.
Ha élveztük, akkor szuper!
De ha ott jut eszünkbe, hogy nem ezt akartuk volna, akkor nincs "restart" gomb.
Vagy ahogy Bagdy Emőke mondta: "A számla nekünk lesz benyújtva!"

Illetve egy gyors anekdota: épp a "non-konformitásról" olvastam ebben a fejezetben, amikor [ezt a számot](https://soundcloud.com/blackoutmusicnl/mizo-conform){:target="_blank"} sorsolta nekem a SoundCloud algoritmusa, és a hangeffekt utasított, hogy "Conform!".
Hát csakazértse!
Non-konformitásra fel!  

<br />































## <a name="2"></a>A "begyöpösödés"

A Platóni barlang felemlegetés után gondolom nem lesz meglepő, hogy itt egy elég fájdalmasan ébresztő jellegű leírás következik arról, hogyan is működik a modern társadalom.
Már persze ha egy percre nem csak azzal a szemmel nézzük, hogy "Hát persze, ez a természetes".

- amint egy kicsit belegondolunk, megláthatjuk, hogy
    - az oktatásunk nem a tudásra vagy a tapasztalatokra, hanem a benevelésre (indoktrináció) való
    - csak arra az életre vagyunk felkészítve, amit a társadalom nekünk szán, minden más ösvény kitaposatlan (és ezért kevesen veszik a fáradságot, hogy arra próbálkozzanak)
    - a diploma a konformitás jelképe, ezért már sok olyan álláshoz is azt kérik, amihez nem is kellene
    - memorizálásra és engedelmességre pazaroljuk a gyerekkorunka, beáldozzuk a szabadidőnket, hogy cserébe jó egyetemre kerüljünk, amivel jó munkánk lehet, ahol pénzért dolgozhatunk...
    - de ez a pénz leginkább arra való, hogy kiváltsuk vele azt a sok dolgot, amire a munka miatt nincs már időnk
    - vagy ha épp lenne is időnk, akkor sem lenne hozzá képességünk -- mert túlságosan elspecializálódtunk
        - a saját szűk kis területünket valószínűleg jobban tudjuk, mint a történelem során bárki
        - de ezen kívül viszont annyira keveset tudunk, mint eddig még valószínűleg senki
        - "leaving little time to question their lives or otherwise get in trouble."
    - viszont mivel ezekért fizetnünk kell, így még többet dolgozunk... kedves kis ördögi kör
- ahogy változik a világ, ez a specializált tudás pedig "arrébb sodródik", a specializált dolgozóknak nagyon jelentős változásokat kell produkálni, hogy relevánsak tudjanak maradni
    - a Reneszánsz embereknek (avagy a generalistáknak) sokkal nagyobb alapja lesz bármihez
- vagyis ez a speciálódás a rendszernek jó (termelékenység, hatékonyság, pótolhatóság), az egyénnek viszont nem (kiégés, szűkülő lehetőségek a piramis teteje felé, erős verseny, sok újratanulás és "lépés tartás")
    - ha már úgyis dolgozni kell, akkor vegyünk magunknak valami kis apróságot
    - ez az életszínvonal inflációjához vezet majd, ami csak még tovább erősíti az ördögi kört
    - "they slowly die a financial death by a thousand nibbling ducks."
- "This idea of economic growth seems to be a very intricate version of digging holes and filling them up again."
- "The Darwinian "survival of the fittest" often has undertones of "survival of the best," a belief that the "fittest" are happy to reinforce."
- a hitel meggyorsíthatja a fejlődést
    - mert a jelenlegi helyzetről a jövőbelire hárítja a pénz előállításának felelősségét, ami akkorra már (remélhetőleg) jobban fog menni
- viszont ezt a fogyasztók nem befektetésre, hanem extra fogyasztásra fordítják, így még a kamat is rájön a termékeikre
    - nem a termelést, hanem a fogyasztást növelték, és ezzel gyakorlatilag magukat zárták be a munka világába (ha eddig nem is lettek volna)
- ezt a másik oldalról is meg lehet fogni, persze, de az
    - egyrészt relatíve ritka és veszélyes (is tud lenni)
    - másrészt a legtöbben a tradicionális "majd 70 körül" nyugdíjra gondolnak ilyenkor is
    - és ezt támogatja az adótörvény is
- nem nagyon jutunk előre, mert ahogy nő a gazdaság, úgy inflálódik vele együtt az életszínvonalunk és a pazarlásunk is

- az itt tárgyalt stratégia igazából az azóta már szinte szokásosnak mondható "költs kevesebbet, keress többet, fektesd be a különbözetet"-re épül
    - de leginkább a költs kevesebbet rész a hangsúlyos, mivel az (állítólag) az átlag negyedéből jól el lehet lenni, ha kreatívabb problémamegoldó az ember
        - illetve megjegyzés: a leadás kétszer olyan jó, mint a bevétel növelése, mert nem csak hamarabb érjük el a függetlenséghez elég nagy számot, hanem végül kisebb számot is kell elérnünk a lecsökkent havi költésünk miatt
        - szóval itt két irányból is gyorsíthatjuk a folyamatot
    - a bevételhez is kamatok + egyéb (diverzifikált) bevételi forrásokon keresztül jutunk hozzá
        - és olyan keveset összekapargatni nem is kéne, hogy olyan nehéz legyen
    - illetve külön hangsúly arra, hogy megtaláljuk, mit is csinálnánk a munka helyett
        - NEM csak a megszokott "pálmafák alatt koktél szürcsöléses" nyaralgatás a cél, mert abban is ki fogunk égni
        - kell valami jelentőségteljes






























## <a name="3"></a>Gazdasági szabadságfokok

- felmerül a két dimenzió, ami alapján majd a Reneszánsz emberig eljutunk: kapcsolás és linearitás
    - tight vs. loose coupling
    - linear vs. non-linear
- és akkor ezen belül:
    - fizetéses rabszolga: lineáris, szorosan kapcsolt
    - dolgozó ember: lineáris, de már lazán kapcsolt
        - ez lenézett(ebb), mert ritkán tud (látványosan) annyit költeni, mint a "stabil" fizetésből élők
        - cserébe több szálon folyik neki a pénz, és alapból sokkal ellenállóbbra van beállítva az élete
    - üzletember: nemlineáris, szorosan kapcsolt
        - ez már nem lineáris, mert mások pénzét/idejét/energiáját is tudja használni a saját javára
        - viszont még mindig szorosan kapcsolt, mert ahhoz, hogy versenyképes lehessen, nagyon szoros a függés a pénz folyásában
            - a vevők a terméket akarják jó áron, a részvényesek pedig a profitot (ami lehet egyből az üzletember is)
            - vagyis ha valami "beüt", akkor hirtelen nagy gond lehet
    - Reneszánsz ember: nemlineáris, lazán kapcsolt
        - igazi generalista gondolkodásmód, kiegyensúlyozott, mert minden képességét fejleszti
            - intellektuális, de kétkezi "szakmai", fitnessz, és művészi vonalakon is
        - már nem függ annyira (vagy akár egyáltalán) a piactól, mert saját, kreatív megoldásokat is tud a saját problémáira, vásárlás nélkül
        - "Independence is not something one has; rather, it is something that one is."
- saját hasonlat:
    gyalog vs. biciklivel vs. kocsival vs. kocsival, de úgy, hogy van hátul egy bicikli plusz egy szerszámos láda is, amivel megjavítható a kocsi (plusz van ismerős is, akit hívhatok, plusz gyalog is tudok menni, ha kell... vagy stoppolok)
- a gazdasági és társadalmi rendszerek ciklikusak
    - kb. mint a nehéz idők --> erős emberek --> jó idők --> gyenge emberek --> nehéz idők ciklus
    - van "klimax" állapot, ami állítólag stabil, de külső/belső behatások azt azt is megborogathatják
    - egy ilyenbe vagyunk most beragadva (a legutóbbi a sötét középkor volt)
        - el vagyunk szakadva a természettől és a technológia nagyjától is
        - csak csináljuk, amit látunk magunk körül (szociális interakciók, majd azok megoldanak mindent)
        - ezt a klímaváltozás, az erőforrások elfogyása, a piaci ingadozások, stb. persze úgyis megváltoztatják előbb-utóbb
        - és az alkalmazkodásra (is, ahogy a mostani körülmények navigálására is) a Reneszánsz ember lesz a legalkalmasabb
































## <a name="4"></a>A Reneszánsz ideál

- a mester-ség helyett a kompetenciát kellene megcélozni
    - a területek közti szinergia idővel úgyis egyre jobban segíteni fog (korlátozott számú mentális modell létezik, ezért az új területeken egyre gyakrabban lesznek "ismerős" gondolatok)
    - illetve ugye a "diminishing returns" --> egy idő után már nem éri meg még mélyebben tudni valamit, ha cserébe valami mást még alapszinten sem tudunk
- itt nem is az a fő cél, hogy ezekből is pénzt keressünk
    - hanem inkább az, hogy ne kelljen rá költenünk, így megszüntetve a függésünket
- a 7 fő terület, amiben érdemes legalább kompetens szintre hozni magunkat
    1. **fiziológiai**: optimális fizikai és mentális egészség, helyes edzési és táplálkozás szokások, sport (regenerálódás)
    2. **intellektuális**: kritikus gondolkodási készség, laterális gondolkodás, önálló tanulás (és az erre való igény!), alternatívák objektív kiértékelése és rangsorolása
        - szélesség > mélység, ha tudásról van szó
        - laterális = interdiszciplináris = egy bizonyos területen már megszerzett tapasztalatot egy új területen is alkalmazni tudjuk
        - ha csak a mások által már feltárt opciókat (és az ezekkel járó megkötéseket) vesszük figyelembe, akkor egy csomó olyan megoldásról lemaradhatunk, amik nekünk jobbak lettek volna
    3. **gazdasági**: érték vs. ár különbség felismerése, hatékonyság, stratégikus és hosszútávú gondolkodás, mások motivációjának (és esetleges hátsó szándékának) felismerése, pénzügyi ismeretek, kereslet/kínálat, kötvények/tőzsde működése, önálló adó ügyintézés és elszámolás
    4. **érzelmi**: értékek (nem árak!) helyes felbecsülése, erőforrások helyes allokálása (vagyis nem pazarlás), objektivitás, ellenállás a manipulációnak, nyugodtság és stressztűrés, érzékletesség és kifinomult ízlés, empátia és szociális kapcsolatok
        - a döntéseink helyessége, és a hosszútávú céljaink jelenlegi tetteinkkel való hatékony összehangolása, leginkább azon múlik, hogy mennyire vagyunk tisztában a saját értékrendünkkel (és mennyire következetesen ragaszkodunk hozzá)
        - belső érzelmi kontroll: tudjuk, hogy mit kellene
        - külső érzelmi kontroll: képesek is vagyunk tenni, amit kellene (motiváció, következetesség, stb.)
    5. **szociális**: emberek megismerése a munkán/hobbin/lakhelyen/stb. _kívülről_, közösségépítés, osztozkodás, eladás és cserélés, esetleg akár politika (valamilyen szinten)
    6. **technikai**: alapszintű szakmai tudás, hogy legalább kritikus szemmel tudjuk felmérni más munkáját, ismerjük a technológiákat, amiket használunk, legyünk képesek megfelelő eszközöket választani (és aztán karbantartani/javítani őket), akár tanuljunk szakmát
        - a használt technológiák nagy részét nem értjük, ezért nem tudjuk őket kellően felmérni (vásárlásnál) vagy karbantartani
        - egy csomó pénz a zsebben maradhatna, ha magunk oldanánk meg a dolgainkat
    7. **ökológiai**: szisztematikus gondolkodás (az egész és a részek megértése), alapvető növény és állatismeret, étel-szezonok, alapvető kertészet, egyensúlyi állapot, különböző kimenetekre való optimalizáció

- az formális oktatás elvileg csak arra lenne egy alap, hogy onnantól majd mi magunk csináljuk tovább
    - az, hogy megállunk, az elég nagy baj
    - mert addig csak épp annyit tanultunk, hogy agyatlan fogaskerekek lehessünk a gépben
- tanuljunk aktívan
    - ne csak lássuk/halljuk, mondjuk vagy csináljuk is!






























## Összefoglalás

