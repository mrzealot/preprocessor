---
layout: post
title: Edith Eva Eger - A döntés
pages: 360
date: 2021-01-23 00:01
excerpt: >
    TODO
---

[](https://www.goodreads.com/no/book/show/30753738-the-choice){:target="_blank"}


- pszichológus, aki az Auschwitz-i tapasztalatai alapján próbál másoknak is segíteni, hogy megtalálják a helyes hozzáállást, és hogy boldogabban "viselhessék" a mindennapjaik súlyát
    - hogy hogyan szabadítsuk meg magunkat a körülményeinktől függetlenül
    - szóval (ilyen szemszögből nézve legalábbis) egy az egyben Frankl benyomásom van
    - viszont míg a Frankl könyv a feleségemnek nem annyira lett a kedvence, erről már rengeteget hallottam tőle
    - Amikor megígértem neki, hogy beütemezem a blogra, rögtön azt kérdezte: "Miért nem ez lesz a következő?!"
    - Hát hogy is lehetne erre nemet mondani? Szóval ez lesz a következő

- [Börtön](#borton)
- [Menekülés](#menekules)
- [Szabadság](#szabadsag)
- [Gyógyulás](#gyogyulas)

<br>





















## <a name="borton"></a>Börtön

<!-- ### Intro -->

- a lényeg egy az egyben a sztoicizmus-féle címkézés: rossz dolgok bárkivel történnek, de nem muszáj áldozatnak lenni
    - egy szó szerinti börtönben is *érezhetjük* magunkat szabadnak, és sajnos szabadon is érezhetjük magunkat börtönben
    - ha viszont ezt felismerjük (és vállaljuk az ezzel járó felelősséget), akkor a kezünkbe kapjuk a saját megszabadulásunk kulcsát

> > [T]here is no hierarchy of suffering. There’s nothing that makes my pain worse or better than yours, no graph on which we can plot the relative importance of one sorrow versus another.

- mindenkinek joga van "igazi" fájdalomként megélni a saját fájdalmait
    - vagyis érdemes ezekre az extrém, koncentrációs táboros élményekre **nem** úgy tekinteni, mintha semmi közük nem lehetne egy munkahelyi nehézséghez vagy egy szerelmi csalódáshoz, mert igenis lehet
    - és ha a szerző fel tudta dolgozni, akkor mi is fel fogjuk, legyen az bármi
- "Miért én?" --> "Hogyan tovább?"

<!-- ### A négy kérdés  -->

- megismerjük Editke családi életét az 1930-as évek Kassáján
    - apróságok és gyermeki ártatlanság, amit persze ő komolyan él meg (és ezzel nincs is semmi baj)
    - de mindez nekünk olvasóknak (gondolom) csak még erősebb kontrasztot nyújt majd, hogy milyen szörnyűségek jönnek
- az anyja szerint "még jó, hogy okos vagy, mert szép az nem"
    - ez itt (még) negatívan cseng

<!-- ### Amit egyszer a fejedbe veszel -->

- fogság, ideiglenes tábor, hosszú vonatút, és végül Auschwitz, ahol az anyját egyből balra küldik :(
- a fejezet címe egy üzenet, amit az anyja mond neki a vonaton: ami a fejedben van, ahhoz kívülről nem férhetnek hozzá

<!-- ### Tánc a pokolban -->

- személyesen Mengelének táncol, amivel kiérdemel egy extra vekni kenyeret (és ez állítólag még megmenti az életét)
    - az anyja tanácsát megszívlelve, tánc közben a fejébe menekül, ahol szabadabb lehet, mint akár a fogvatartói
- legalább a nővérével sikerül együtt maradnia, akivel egy hálókörletbe is kerülnek
- rengeteget gondolnak a kajára, úgy tesznek, mintha épp bevásárolni mennének, főznének, stb.
    - éjszaka divatbemutatót tartanak egymás között
    - egy szóval: nem hagyják, hogy a körülmények letörjék a belső, gyermeki énjüket
- "még jó, hogy okos vagy, mert szép az nem" --> most már ebben is képes a pozitívumot látni
    - ha okos, akkor biztos ki tudja találni, hogy hogy lehet ezt az egészet megúszni
- ha van egy belső hang, ami reményt ad az embernek, akkor szó szerint mindegy, mi történik kívülről

<!-- ### Cigánykerék -->

- különválasztanák őket valami sorban
    - ekkor sem a halál vagy az ismeretlen rémiszti meg, csak az, hogy nem lehetne tovább a nővérével
    - cigánykerekezni kezd (amiért simán lelőhették volna), és amígy így elterelte a figyelmet, a nővére átáll az ő sorába
- egy vonatbombázás során lenne alkalma elmenekülni is, de a nővére nélkül nem megy
    - aki, mint kiderül, szintén életben maradt, de így továbbra is fogságban maradtak
- a nővére már majdnem feladja éhségében, de ő répát lop
    - és csodák csodája meg is ússza

<!-- ### A halál lépcsői -->

- úgy tudják, hogy másnap reggel meghalnak, erre ő azon lamentál, hogy szüzen hal meg :)
    - konkrétan kilóg és megles egy férfi hullát, csak hogy férfi "anatómiát" is lásson életében
- másnap pedig mégsem halnak meg, hanem menetelésre kényszerítik őket
    - itt a nővére és egy másik lány tartják állva, amikor már épp feladná
    - a másik lány azért, mert még a Mengelés estén kapott kenyeret megosztotta vele... milyen apróságokon múlik egy élet :/

<!-- ### Fűszálat választani -->

- de mindig van lejjebb, van egy rosszabb pokol
    - egy még újabb haláltáborba érkeznek, ahol szép lassan elfogynak a tartalékok
- az utolsó "választása", hogy a rajta/körülötte heverő hullák húsából eszik-e, vagy a fűből
    - és ő a füvet választja, még ha így meg is hal
- kb. az utolsó utáni pillanatban érkeznek az amerikaiak, akik alig veszik észre egy hullakupacban, hogy még (épphogy) él

<br>






























## <a name="menekules"></a>Menekülés

<!-- ### A megmentőm, a támadóm -->

- "We are an anatomy lesson." Ouch...
- egy amerikai katona részegen majdnem megerőszakolja
    - amibe az ő állapotában Edit biztosan bele is halt volna
    - de aztán valamiért szerencsére mégsem
- a katona kijózanodva bűnbánó, és szinte a védőszentjévé válik a következő hetekben, amíg egy kicsit felépül
- végül vonattal hazaindulhatnak, először Bécs, majd Prága felé
- itt pedig meglátják, hogy a középső testvér hegedű karrierje menet közben befutott

<!-- ### Egy ablakon keresztül -->

- a házuk szerencsére továbbra is megvan, és ott találkoznak a középső nővérrel is szinte azonnal
    - ő megúszta a táborokat, és most a hegedülésből tud pénzt szerezni
- az otthoni visszailleszkedés elég nehézkesen megy
    - Klára gondozza hősnőnket, illetve viszi orvoshoz
    - törött háttal, kelésekkel, tüdőgyulladással, és minden egyéb finomsággal kezelik szegényt
- találkozik egy bizonyos Bélával, aki utána írogat neki
    - mint kiderül, egy kisebbféle mágnás
    - és össze is házasodnak

<!-- ### Jövőre Jeruzsálemben -->

- váratlan luxusélet, előkelő társadalmi körök
    - senki nem beszél a veszteségéről, nem néznek szembe azzal, ami történt
    - és ez (mint majd később látni fogjuk) nem a legjobb megbirkózási stratégia
- terhes is lesz, amit az orvos az ő állapotában még nem igen javasol, de ő akkor is meg szeretné tartani
- az új kommunista rezsim alatt sem kimondottan vannak biztonságban, ezért ők is emigráción gondolkoznak
    - Jeruzsálembe (egyelőre kicsit feketén) elvileg el tudnának jutni és üzletbe kezdeni
    - de mielőtt indulnak, egy váratlan lehetőség nyílik Amerika felé
        - a biztonság kedvéért azért átveszik az ide vonatkozó papírokat is

<!-- ### Menekülés -->

- "To be passive is to let others decide for you. To be aggressive is to decide for others. To be assertive is to decide for yourself."
- a férjét bebörtönzik a komcsik, de ő némi kenőpénzzel kiszabadítja, és Bécsbe szöknek Kláráékkal együtt
    - az Izraeli emigrálás egyre kevésbé tűnik kecsegtetőnek az ottani háborús helyzetek miatt
    - ezért újra feljön az Amerikai esély
    - ami a férjének a TB-je miatt nem opció, de Edit végül úgy dönt, ő a kislányukkal akkor is oda megy

<br>































## <a name="szabadsag"></a>Szabadság

<!-- ### Az emigráció napja -->

- végül a férje is lemond az Izraeli opcióról, és hagyja veszni minden előkészületét és vagyonát
    - a TB-s röntgen leletét meghamisítják, és a (mint kiderül, tényleg hivatalos) papírokkal Amerikába hajóznak
- viszont már itt felmerül, hogy ha a fizikai veszélyt hátra is lehet hagyni, a mentális gyógyuláshoz azért más is fog még kelleni

<!-- ### Zöldfülű -->

- nagyon nehezen megy a beilleszkedés
    - a kislányuknak persze nem, mert ő szinte mintha tősgyökeres lenne, olyan gyorsan szedi magára a nyelvet és a szokásokat
    - de a férje mérges és hirtelen haragú lesz a megalázó körülmények miatt
    - Edit pedig egyre mélyebb depresszióba süllyed, amit a PTSD tünetek csak tovább rontanak
- a férjénél előjön a TB
    -  viszont az orvosai segítenek neki karrier tanácsadásban
- szépen lassan jobbra fordulnak a *fizikai* dolgok
    - második gyerkőc
    - de lelkileg még mindig egy roncs szegény, mert nem tudja hogyan feldolgozni a traumáját
    - és azzal, hogy ezt rejtegetni próbálja, öntudatlanul csak még rosszabbá teszi a helyzetet

<!-- ### Ott voltál? -->

- El Paso-ba költöznek, ahol más rokonokon keresztül a férjét jobb lehetőségek várják
    - és tök véletlen itt fut össze egy olyan srác húgával, akivel együtt szabadultak a lágerből... kicsi a világ
- az egyre cseperedő gyerkőc előtt is előkerül, hogy megjárta a táborokat, amit nagyon magába akart fojtani
- kívülről igazán virágzásnak indulnak
    - harmadik gyerkőc, ház, férj karrier, neki még a felsőoktatásba is sikerül visszajutni
- de belül továbbra is ott a kolonc
    - a kényes egyensúlyt egy osztálytárs bolygatja meg, aki (felismerve, hogy Edit is Holokauszt túlélő) odaadja neki Frankl könyvét
    - ez kezdi el megtanítani vele, hogy a *bármilyen* külső körülmények ellenére is megválaszthatja a belső hozzáállását
    - innen indul az igazi gyógyulás

<!-- ### Egyik túlélőtől a másiknak -->

- válás
    - 40 évesen jön rá, hogy egyre inkább a férjével azonosítja önmaga elvesztését
    - persze ez nem (feltétlen) a férje hibája, de nem is szerelemházasság volt
    - a háború, a táborok, és a múlt elől menekülés elvették a fiatalságát, és rengeteg önfejlődés/kibontakozás maradt ki
- levelet kap Frankl-től
    - mivel Frankl könyve "indította be" nála a gyógyulást, ezért arról írt egy kis esszét, amit végül egyetemi körökben publikáltak is
    - ez pedig volt elég megindító, hogy Frankl maga is kapcsolatba lépett vele
    - ez a kapcsolat pedig egyre csak azt a vonalat erősítette benne, hogy ő is másoknak segítsen
        - úgy gyógyuljon, hogy közben másokat gyógyít
- a válás is igazából egy lépés volt az önmegvalósítás felé
    - azzal, hogy nemet mond a férjének, végre igent mond önmagának
- de még így is elég nehézkesen megy, mert sok hitével és feltételezésével saját magát fogja vissza
    - időnként egy-egy pánikroham, amivel a teste gyakorlatilag azt jelzi, hogy van itt még mit rendbe rakni
    - hiába fordult már jobb irányba, a régi sebeket is be kell gyógyítani
    - ilyen szempontból a válás inkább csak letisztította, hogy mi az igazi baj (hogy végre ne csak bűnbakot keressen a boldogtalanságára)
- ezért is "logikus" lépés, hogy újra összejön a férjével
    - aki (szerencsére) még mindig szereti és ő kezdeményez
- "Our love feels as stable as the mountain range, as enveloping and fluid as a sea, adapting, shifting to fill the shape we give it."

<!-- ### Amit az élet vár tőlünk -->

- ráébred, hogy a kora (és hogy "későn van") nem számít, ezért 50 éves korára csak meglesz a pszichológia PhD-je is :)
- olyanokkal dolgozik együtt, akik a Flow-ban vagy a GTD-ben is emlegetett pozitivitás pszichológiájának úttörői
    - Martin Selignam: tanult tehetetlenség --> kutyás kísérlet
    - Albert Ellis: hogy mennyit számít a belső monológunk, aminek sokszor tudatában sem vagyunk
        - hogy nem a hibák vagy a kudarcok számítanak, hanem hogy ezekből véletlenül se azt olvassuk ki, mennyit érünk
    - Carl Rogers: ha választani kell az őszinte belső értékrendünk és az között, hogy kívülről szeretnek-e, sokszor az utóbbit választjuk
        - márpedig ha megtagadjuk saját magunkat, az előbb-utóbb nagy bajba fog sodorni!
    - Richard Farson: balsors elmélet
        - vagyis a sors csapásai a negativitásuk ellenére sokszor növekvésre adnak alkalmat
        - annyira kizökkentenek, hogy olyankor jelentőségteljesebben tudjuk átértékelni az életünket, és az igazi értékeink/céljaink szerint irányba állítani
- innen fejlődik ki a saját CHOICE terápiás megközelítése (compassion, humor, optimism, intuition, curiosity, self-expression)
    - csak akkor lehetünk szabadok, ha választunk
    - ehhez először is fel kell ismernünk a választási lehetőségeinket (mert azok mindig vannak!)
    - és a jelenben kell élnünk, mert csak ott lehet választani
        - a múlt már kész, a jövő meg még nincs itt
    - mi választjuk meg, hogy a saját börtönőreink leszünk-e, vagy inkább szabadok

<!-- ### A választás -->

- egy anorexiás lány kezelése közben tanulja meg ő maga is, hogy habár rengeteget haladt, még mindig nem olyan boldog, mint amilyennek a gyerekkori énje örülne
    - vagyis hogy milyen a viszonya a múltjával
- egy másik, rákos betege arra ébresztette rá, hogy nem feltétlen békésen/boldogan halna meg, ha holnap meg kellene halni
    - márpedig (ahogy látjuk) bármelyik nap lehet az utolsó... sztoicizmusos halál készülés!
    - vagyis hogy milyen a viszonya a jelenével
- a bevezetőben feltűnő katatóniás beteghez visszakanyarodva pedig azt tanulja meg, hogyan forduljon helyesebben a jövője felé
    - krízispillanat: "It’s as if we become aware of ourselves as a bridge between all that’s been and all that will be"
    - miután neki segít szembenézni a helyzetével, érkezik a megkeresés, hogy Hitler régi bunkerében tartson katonai közönségnek előadást

<!-- ### Különben Hitler nyer -->

- nincs kötelezettsége elvállalni, mindenki megértené, ha nem menne
- de akkor továbbra is külső tényezők kezébe adná az élete alakulását
- ha nem tud szembenézni vele és továbbra is menekülni akar az ilyen ingerek elől, akkor (a férje szavaival) Hitler nyer
- ezért -- a hagyatéka és a saját lelki békéje érdekében -- vállalja az előadást

<!-- ### Göbbels ágya -->

- az előadás miatti reflektálás miatt "megbocsát" Hitlernek
    - ami *nem* jelenti, hogy helyeselné, amit tett, vagy hogy elfelejtené
    - csak a saját érdekében elengedi azt a haragot és elfojtást, ami *neki* volt egy folyamatos mentális erőfeszítés már évtizedek óta
- de még ez után is marad valami
    - az áldozatok gyakran magukat hibáztatják, és saját magának még mindig nem bocsátott meg... nem igazán
- ezen az utazáson (és a hatásán) felbátorodva úgy dönt, hogy Auschwitz-be is visszamegy

<!-- ### Hagyj egy követ -->

- Itt derül ki, hogy végül is ő konkrétan hogyan hibáztatja magát: amikor Mengele megkérdezte hármuktól, hogy az anyja az anyja-e, vagy a nővére, akkor ő rávágta, hogy az "anyja".
    - És mint utólag ugye tudjuk, közvetlenül ez vezetett a halálához.
    - De habár az anyja meghalt, ő még itt van. És *most* van itt. Választhatja, hogy a múlt szabja meg a jelenét, vagy azt is, hogy a legtöbbet hozza ki belőle, ha már itt maradt.
- Az "Arbeit macht frei" felirat az eredeti szándékával együtt tekintve továbbra is kegyetlen, de hősnőnknek most egész más megvilágításba kerül
    - Igenis a munka tette szabaddá -- csak nem az a munka, amikre a nácik gondoltak. Inkább az, ami utánuk jött: a felépülés, a gyógyulás, a tanulás, és a sok segítség, amit másoknak nyújthatott. Ezzel a munkával tette magát is szabaddá.

<br>































## <a name="gyogyulas"></a>Gyógyulás

<!-- ### A szabadság tánca -->

- nincs olyan, hogy egységes gyógyulás -- de azért vannak gyakori közös mozzanatok
    1. felelősségvállalás a saját érzéseinkért
        - ne elnyomjuk, ne másra kenjük; vállaljuk fel
        - észrevenni, elfogadni, megvizsgálni, megélni
        - és aztán persze felelősségvállalás a saját tetteinkért is
            - nem mástól, hanem *magunktól* mit várunk vagy mit szeretnénk
            - ki miatt szeretnénk azt? tényleg magunk miatt?
            - mit tehetünk érte? és mikor?

<!-- ### A kéz nélküli lány -->

2. kockázatvállalás az igazi önmegvalósításhoz vezető úton
    - a szabadság abból fakad, hogy ismerjük a lehetőségeinket, hogy megvizsgáljuk a következményeiket, és hogy magunknak választunk
    - ehhez pedig időnként jelentős kockázatokat kell majd vállalni -- nem mindig fog egybeesni, hogy mi helyes és mi a könnyű.
        - kényelmetlen beszélgetések idézet?

<!-- ### Valahogy szétválik a víz -->

> Nem az idő a gyógyír minden sebre. Hanem amit az idővel kezdünk.
> > Time doesn’t heal. It’s what you do with the time.

3. elengedés
    - a gyász egy fontos dolog, ezért is része ide illő rituálé sok vallásnak és kultúrának
        - de nagyon fontos, hogy ezek mindig rendelkeznek egy végdátummal is, ami után a gyász úgymond *beépül* a hétköznapokba
        - nem ragadhatunk le abban a fázisban, mert akkor a "rendes" életünknek vége
    - nem minden felett van irányításunk -- sőt, igazából nagyon kevés dolog felett
    - ha leragadunk a "miért"-eknél és mindenre logikus magyarázatot akarunk, azzal saját magunkat bénítjuk le
    - az univerzum hideg és érzéketlen... bizonyos dolgok egyszerűen megtörténnek
    - csak azt irányíthatjuk igazán, hogy ezekre a dolgokra hogyan reagálunk. úgyhogy azt akkor legalább irányítsuk!

<br>






















## Összefoglalás


<!-- ### A szabadulás napja -->

- "I can’t heal you—or anyone—but I can celebrate your choice to dismantle the prison in your mind, brick by brick. You can’t change what happened, you can’t change what you did or what was done to you. But you can choose how you live now."

- újra felidézte a Frankl-féle koncentrációs táboros borzalmakat
    - amik szerintem továbbra is nagyon hasznosak, hogy megfelelő perspektívából tudjunk a hétköznapi életünkre tekinteni
    - de na... a hideg kirázza az embert
- ennek ellenére (vagy talán pont ezért) szinte olvastatta magát a könyv
    - itt -- sok másik könyvvel ellentétben -- véletlen sem javaslom, hogy ez a poszt kiváltsa az eredeti megtapasztalását

- kicsit ellensúlyozza Frankl jövő-fókuszát
    - mert persze továbbra is befelé kell fordulni, magunkat fejleszteni, jó jövő felé indulni, stb.
    - de azért menet közben ne hagyjunk egy gőzölgő szarkupacot a szőnyeg alatt!
    - tegyük rendbe a múltat, hogy ne fertőzhesse meg a jövőt
        - Edit pont *elnyomni* próbálta a múltat, hogy ne mérgezze meg az új életét... de pont ezzel mérgezte meg

- tanuljunk hát a hibájából
    - vállaljunk felelősséget, vállaljuk a szükséges kockázatokat, és engedjük el az esetleges sérelmeinket
    - így megláthatjuk, hogy bármilyen múlttal a hátunk mögött is fényesebbnek fog tűnni a jövő