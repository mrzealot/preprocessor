---
layout: post
title: Évértékelés 2020
permalink: /2020
date: 2020-12-26 00:01
excerpt: >
    Hát mit is mondjak, ez az év más volt.
    Jó értelemben más!
    Egy mondatban talán úgy tudnám összefoglalni, hogy "Megy ez, ha viszik".
    De hát fontos a befelé tekintés -- és ugye senki nem kötötte meg, hogy egy mondat legyen -- úgyhogy ennél azért egy kicsit szószátyárabban is értékelném a 2020-as eseményeket...
---

Hát mit is mondjak, ez az év más volt.
Jó értelemben más!
Egy mondatban talán úgy tudnám összefoglalni, hogy "Megy ez, ha viszik".
De hát fontos a befelé tekintés -- és ugye senki nem kötötte meg, hogy egy mondat legyen -- úgyhogy ennél azért egy kicsit szószátyárabban is értékelném a 2020-as eseményeket...

<br>










## Preprocessor

Kezdjünk a nyilvánvalóval: indítottam egy blogot.
Ennek keretein belül pedig sokkal többet olvastam, mint eddig valaha -- [lent](#termes) minden feldolgozott könyvhöz találtok linkeket, vagy a [hírlevelek](https://us4.campaign-archive.com/home/?u=5f516fde803e02feec2eea49a&id=64f174a989){:target="_blank"} formájában szemezgethettek havi összefoglalókat.
Aki még ennél is tömörebben szeretné fogyasztani a tanulságokat, annak az elmúlt hetekben készült három tematikus áttekintés [mentális]({% post_url 2020-12-05-mentalis-attekintes %}), [fizikai]({% post_url 2020-12-12-fizikai-attekintes %}) illetve [szociális]({% post_url 2020-12-19-szocialis-attekintes %}) vonalon.
Itt most inkább arra fókuszálnék, hogy személy szerint *én* mit tanultam.

- **A *sekély, de széles* általános tudás sokkal többet ér, mint a *mély, de szűk* specifikus tudás.**
Ez részemről egy jelentős hátraarc, mert én mindig is a mélység híve voltam.
Megvan a területem, abba beleásom magam, minden másra meg vannak szakemberek (akik azokba ásták bele magukat).

    Ezzel sajnos (utólag visszanézve) több probléma is akad.
    Egyrészt teljesen figyelmen kívül hagytam azt a sok függést, aminek ezzel kitettem magam.
    Másrészt így önként mondtam le arról a sok potenciális tudásról, tapasztalatról és "megvilágosodásról", amit ezek nyújthattak volna.
    Harmadrészt pedig ez a sok "nem akarom" és "nem érdekel" idővel úgy kövül meg az ember fejében, hogy "nem is lennék rá képes".
    Ez viszont egy kötött szemléletmód, ami aktívan gátolja a növekedést.

- **Nagy a különbség a belső és a külső kényszer között.**
Sokáig élt bennem az a kép saját magamról, hogy lusta vagyok.
De mint ezt az idei (számomra legalábbis meglepő mennyiségű és minőségű) munka megmutatta, ez nem teljesen jogos.
Lusta és motiválatlan **ha** külső kényszer hatására kell valamit csinálnom.
Viszont ha végre rátalálok a saját utamra (hangozzon ez akármilyen nyálasan), érdekes módon tudok én tekerni.
*Must vs. have to!*
Erre még visszatérünk...

- **A folyamatok általában sokkal fontosabbak, mint a konkrét célok.**
Persze lehetnek olyan "projektek", amik kötött ideig futnak, és tényleg csak a végeredmény számít.
De az életünk lényeges területei ritkán projektek, és sokkal gyakrabban igényelnek folyamatos karbantartást.
Ilyenkor pedig a túlzott cél-fókusz inkább árt, mint használ.

    Lehet, hogy demotiváló, mert annyira messze van még.
    Vagy végül nem pont azt érjük el, és ezért csalódunk -- hiába ugyanolyan jó az is, amit elértünk.
    Vagy mondjuk elérjük, de ebbe aztán annyira belenyugszunk, hogy felhagyunk az oda vezető viselkedéssel -- és ezért hamarosan újra elveszítjük.

    Érdemes ehelyett a folyamatra koncentrálni!
    Azt mérni, azt optimalizálni, és abból nyerni a napi apró győzelmeinket.
    Ha ez megvan, idővel a nagy célok is beesnek majd, kb. mint valami mellékhatás.

- **A felelősségvállalás a kulcsa mindennek.**
Az előző tanulságok egyike sem működik, ha nem tesszük bele a munkát.
Az elmaradt munka pedig soha nem a külső körülmények áldozata.
Vagy nem tudjuk, mit kellene csinálni (ritka), vagy tudjuk, de megmagyarázzuk magunknak, hogy azt miért nem lehet (gyakori!).
Ha inkább azt magyaráznánk, hogy miért **lehetséges** mégis az a bizonyos valami, akkor nem maradna el a munka -- és majd az eredmény sem.

Ezek fényében pedig lássunk pár konkrétumot, vagyis hogy én hogyan alkalmaztam a tanultakat a hétköznapjaimra.

<br>











## Rendszer

Ami a legnagyobb változást hozta, az valószínűleg az, hogy igyekeztem egy szigorú napirendhez tartani magam.
És mivel nem szerettem volna külső eszközök kezébe adni az adataim kezelését, írtam magamnak egy kis TODO programot [`whip`](https://github.com/mrzealot/whip){:target="_blank"} (azaz "korbács") néven.
Ez egy (folyamatosan alakuló) napirend konfiguráció alapján minden reggel kiköpi nekem, hogy aznap mi a dolgom.

Így vettem rá magam a heti posztokra és a havi hírlevelekre -- és még a napi olvasásom/írásom mennyiségét is tudom benne követni.
Ez rugdosott, hogy minden reggel táblázzam be a napot (a [Deep Work]({% post_url 2020-09-12-cal-newport-deep-work %}) tanácsa alapján), vagy hogy mérjem meg a hájas seggem minden hétfőn (hiszen [Drucker]({% post_url 2020-08-15-peter-drucker-menedzsment-alapok %}) is megmondta, hogy csak azt irányíthatjuk, amit mérünk).
Hasonlóan megegyeztünk a feleségemmel a házimunkás dolgokkal kapcsolatban, amiket szintén itt követek.
Az így gyűjtött adatok alapján pedig relatíve egyszerűen lehet objektív havi (és éves) értékeléseket is írni.

Egy másik kis programom ([`coin`](https://github.com/mrzealot/coin){:target="_blank"}, vagyis "érme") az anyagiak elszámolásában segít, csak hogy [Vicki Robin]({% post_url 2020-03-20-vicki-robin-your-money-or-your-life %}) is büszke legyen.
Heti háromszor beírok és kategorizálok minden friss tranzakciót; hetente egyszer pedig le is ellenőrzöm, hogy tényleg minden számlán annyi van-e, mint ahogy az én kis áttekintésem hiszi.

Mindez leginkább abban segít, hogy a hosszú távú álmok/vágyak/célok helyett végre arra tudjak koncentrálni, amit ezekért napi szinten tenni tudok.
És cserkészbecsszó, azóta teszek.

<br>









## Öngondoskodás

Természetesen a rendszer része az is, hogy karbantartsam magam.
A legjelentősebb eredmény ezen a fronton, hogy sikerült gyökeresen megváltoztatnom az étrendhez és az edzéshez való hozzáállásomat.
A technikai tudásom mondjuk régebben is megvolt a formába kerüléshez ([fegyencedzés]({% post_url 2020-04-03-paul-wade-fegyencedzes %}), [normális étrend]({% post_url 2020-04-10-chris-aceto-minden-amit-a-zsiregetesrol-tudnod-kell %}), némi lépcsőzéses cardio, némi [időszakos böjt]({% post_url 2020-10-17-jason-fung-az-elhizas-kulcsa %})), amit több soron demonstráltam egy-egy 20+ kilós fogyással.
De mivel azokra projektként tekintettem, a kívánt célsúly elérése után szinte azonnal visszaváltottam a korábbi életmódomra -- ami (talán nem meglepő módon) hamar ugyanolyan kövérré tett, mint előtte voltam.

Ezzel szemben most a folyamatra koncentrálok, ami miatt menet közben is összehasonlíthatatlanul jobban érzem magam, és az eredmények mégis jönnek.
Mi több, így már fenntarthatóan jönnek.
Tavaly október óta összesen 33 kilót dobtam le, és most először magabiztos vagyok, hogy ez soha többet nem is jön vissza.
Ez talán jól mutatja, hogy a egyszeri projektek kontra folyamatosan fenntartandó területek helyes kezelése sokkal fontosabb, mint a technikai részletek.

Az alap edzés plusz étrend mellé rendszeresen jógázok és meditálok, illetve a személyes higiéniámnak is jót tett a szigorú, szájbarágós rendszer.
Az mondja meg, hogy mikor borotválkozzak, melyik nap van hajmosás, vagy hogy melyik nap kell körmöt vágni.
Ezekkel az apróságokkal is mind az agyamat tehermentesítem, ami így tud értelmesebb dolgokkal foglalkozni.

<br>









## Minimalizmus

Nem mondhatnám, hogy a minimalista hozzáállás annyira új keletű dolog lenne az életemben, de az biztos, hogy mostanában kezd úgy igazán kibontakozni.
Igyekszünk minél inkább a kevesebb mennyiségű vagy kisebb, de jobb minőségű termékekre törekedni.
Lakásfelújítás közben is elsődleges szempont a letisztultság, az egyszerűség és a kézre eső használat.
Persze legyen minden igényünk kielégítve -- de minél kevesebb bútorral vagy kacattal.
Ruhatárban szintén az egyforma (vagy legalábbis felcserélhető) nadrág/póló kombók irányába haladok, amikkel még azt a kis plusz mentális energiát is meg lehet spórolni a reggeli öltözködésnél.
A divat meg bekaphatja.

Összességében: mindennél alapvető hozzáállásunk lett az optimalizáció.
Az ár/érték arányt nézzük az árak helyett és próbálunk hatékonyan élni.
Szóval ha még nem is tartunk nagyon sehol, legalább már arról meg vagyunk győződve, hogy jó irányba haladunk.

<br>










## Kapcsolatok

Az idén olvasottak hatására sokkal több tudatos energiát fektetek a házasságomba, ami (mindkettőnk szerint!) látszik is.
A baráti kapcsolatok terén mondjuk továbbra is rengeteg fejlődni valóm van -- milyen gyorsan válaszolok, milyen gyakran kezdeményezek, mennyire csak a saját szemszögemből vagyok képes nézni mindent...
De ezekkel legalább egyre jobban tisztába kerülök, és hát az az első lépés, nem?

Látványosat javult ezeken felül az "utca emberének" (értsd: boltban vásárlók, eladók, fogalomban a többi sofőr, útban lévő járókelők, távolabbi ismerősök, társasházi szomszédok) általános kezelése.
Persze ez nem sokat jelent, hiszen eddig majdhogynem konkrétan *bunkó* volt; de na, most már csak *kimért*.
Azzal nyugtatom magam, hogy Marcus Aurelius-nak sem ment sokkal könnyebben mások kezelése, azért ismételgette ennyiszer az elmélkedéseiben az ide vonatkozó tanácsokat.
A lényeg -- mint ahogy a minimalizmusnál is -- hogy az irány jó.

<br>









## Hobbik

Hobbi vonalon leginkább az egyedi billentyűzetek iránti szenvedélyemnek hódolok.
Itt is utolér azonban az a késztetésem, hogy mások hasznára legyek.
Idén például az [eredeti terveim](https://zealot.hu/absolem/){:target="_blank"} módosítása közben jöttem rá, hogy egy "kis" plusz általánosítással akár egy olyan generátort is készíthetnék, amivel utána minden érdeklődő testre szabhatja a saját kiosztását -- így született az [ErgoGen](https://zealot.hu/ergogen/){:target="_blank"}.
Szintén jelentős fejlődésnek élem meg, hogy a projekt keretein belül megtanultam egyedi áramköri lapokat tervezni, ami előreláthatólag egy csomó ajtót fog megnyitni.

Mindez talán azért lehet érdekes neked is, kedves Olvasóm, mert jól mutatja a szemléletmódváltás erejét.
Pár évvel ezelőtt még jót nevettem volna azon a gondolaton, hogy én valaha valamit is a két kezemmel fogok építeni.
Az áltsulis technika tanárom (nyugodjon békében) sokszor a következőképp értékelte a teljesítményemet: "Déneském, ha bármi elromlik majd nálatok a ház körül, inkább hívj valakit".
És ez akkoriban még lehet, hogy tényleg így volt -- de én annyira elhittem, hogy így is maradt.
Amióta viszont *nem* ezt hiszem magamról, érdekes módon sikerül milliméteres áramköri komponenseket is forrasztanom.

<br>









## Jövő

Mondhatjuk tehát, hogy (az általánosan undorító 2020 ellenére) részemről szépen haladgatnak a dolgok.
Ez persze nem jelenti azt, hogy ne lenne még kb. három emberöltőnyi tennivaló a TODO listámon...
Node egy elefántot is csak falatonként lehet megenni, úgyhogy egyelőre koncentráljunk a következő lépésekre.

Blog fronton a fő hiányosságom a marketing.
Úgy gondolom, hogy sikerült egy relatíve általános, széles körben alkalmazható, tanulságokkal teli alapot lefektetni az eddigi irományaimmal.
De ezek csak akkor tudnak hasznosak lenni, ha el is jutnak az emberekhez -- és ez a feltétel jelenleg nem igazán teljesül.
Sebaj, a marketing is tanulható, és ez a blog véletlenül pont a folyamatos tanulásról szól.
Úgyhogy jövőre készüljetek pár ilyen célú könyvre is.

Egy másik ötletem, hogy nyissak a videók (vagy a járvány múltával akár az élő előadások) irányába.
Mert habár ez a formátum (még!) nem áll hozzám olyan közel, az eredménye mégis könnyebben emészthető a közönség számára.
Végül is az én felelősségem a legszélesebb körben "terjeszteni az igét", nem?

Magánéleti vonalon tovább szeretném folytatni a napirendem optimalizálását, elsősorban a jobb idő-menedzsmenttel.
Célom lenne emellett egy kicsit nagyobb szociális fókusz, hogy ne csak a gépemmel tudjam már ilyen jól megértetni magam.
Illetve az életmódunk kikristályosodása után nagyobb hangsúlyt szeretnék fektetni a befektetési vonalra is -- ami idővel valószínűleg a blogos könyvválasztásokon is érződni fog. 
De a legfontosabb, hogy mindezt csak a jelenlegi rendszer megtartása mellett, annak bővítéseként.

<br>









## Összefoglalás

A január elsejei bevezető poszt végén a következőt írtam: "ha minden terv szerint halad, akkor nem is olyan sokára már mind jóval többet tudhatunk, mint most".
Szeretném azt hinni, hogy ezt a jóslatot sikerült valóra váltani.
Én legalábbis mindenképp jobban állok, mint egy évvel ezelőtt, és remélem ezzel nem vagyok egyedül.
Köszönöm, hogy velem tartottatok -- igyekszem jövőre is megszolgálni a figyelmetek árát!
Kellemes karácsonyt és boldog új évet mindenkinek!

Üdv,
Dénes

<br>
<br>
<br>












## <a name="termes"></a>Ui.: Az idei termés

1. [Marcus Aurelius -- Elmélkedések]({% post_url 2020-01-03-marcus-aurelius-elmelkedesek %})
1. [Simon Blackburn -- Think]({% post_url 2020-01-07-simon-blackburn-think %})
1. [Csíkszentmihályi Mihály -- Flow]({% post_url 2020-01-18-csikszentmihalyi-mihaly-flow %})
1. [Viktor Frankl -- ...mégis mondj igent az életre!]({% post_url 2020-01-21-viktor-frankl-megis-mondj-igent-az-eletre %})
1. [Robert Greene -- A hatalom 48 törvénye]({% post_url 2020-01-28-robert-greene-the-48-laws-of-power %})
1. [Steven Pressfield -- A művészet háborúja]({% post_url 2020-02-04-steven-pressfield-a-muveszet-haboruja %})
1. [Yuval Noah Harari -- Sapiens]({% post_url 2020-02-12-yuval-noah-harari-sapiens %})
1. [David Allen -- Intézz el mindent!]({% post_url 2020-02-24-david-allen-intezz-el-mindent %})
1. [Bill Walsh -- The Score Takes Care of Itself]({% post_url 2020-02-29-bill-walsh-the-score-takes-care-of-itself %})
1. [Henry David Thoreau -- Walden]({% post_url 2020-03-06-henry-david-thoreau-walden %})
1. [Cal Newport -- Digitális minimalizmus]({% post_url 2020-03-13-cal-newport-digital-minimalism %})
1. [Vicki Robin -- Your Money or Your Life]({% post_url 2020-03-20-vicki-robin-your-money-or-your-life %})
1. [Bea Johnson -- Zero Waste Otthon]({% post_url 2020-03-27-bea-johnson-zero-waste-otthon %})
1. [Paul Wade -- Fegyencedzés]({% post_url 2020-04-03-paul-wade-fegyencedzes %})
1. [Chris Aceto -- Minden, amit a zsírégetésről tudnod kell]({% post_url 2020-04-10-chris-aceto-minden-amit-a-zsiregetesrol-tudnod-kell %})
1. [Christie Aschwanden -- Good to Go]({% post_url 2020-04-17-christie-aschwanden-good-to-go %})
1. [Gary Chapman -- Az 5 szeretetnyelv]({% post_url 2020-04-24-gary-chapman-az-5-szeretetnyelv %})
1. [Dale Carnegie -- Hogyan szerezzünk barátokat]({% post_url 2020-05-01-dale-carnegie-hogyan-szerezzunk-baratokat %})
1. [John Yates -- The Mind Illuminated]({% post_url 2020-05-08-john-yates-the-mind-illuminated-alapok %}) ([2. rész]({% post_url 2020-05-15-john-yates-the-mind-illuminated-kezdoknek %}))
1. [Tetsuko Kuroyanagi -- Totto-chan]({% post_url 2020-05-22-tetsuko-kuroyanagi-totto-chan %})
1. [George Orwell -- 1984]({% post_url 2020-05-29-george-orwell-1984 %})
1. [Seneca -- Erkölcsi levelek]({% post_url 2020-06-05-seneca-erkolcsi-levelek %}) ([2. rész]({% post_url 2020-06-12-seneca-erkolcsi-levelek-2 %}))
1. [John Stuart Mill -- A szabadságról]({% post_url 2020-06-19-john-stuart-mill-a-szabadsagrol %})
1. [Bertrand Russel -- A nyugati filozófia története]({% post_url 2020-06-26-bertrand-russel-a-nyugati-filozofia-tortenete-1 %})
1. [Bagdy Emőke -- Pszichofitness]({% post_url 2020-07-03-bagdy-emoke-pszichofitness %})
1. [Baltasar Gracián -- Az életbölcsesség kézikönyve]({% post_url 2020-07-10-baltasar-gracian-az-eletbolcsesseg-kezikonyve-1 %}) ([2. rész]({% post_url 2020-07-17-baltasar-gracian-az-eletbolcsesseg-kezikonyve-2 %}))
1. [Joseph Campbell -- A hős útja]({% post_url 2020-07-31-joseph-campbell-a-hos-utja %})
1. [Yuval Noah Harari -- Homo Deus]({% post_url 2020-08-08-yuval-noah-harari-homo-deus %})
1. [Peter Drucker -- Az esszenciális Drucker]({% post_url 2020-08-15-peter-drucker-menedzsment-alapok %}) ([2. rész]({% post_url 2020-08-22-peter-drucker-onmagunk-menedzsmentje %}))
1. [George Patton -- War As I Knew It]({% post_url 2020-08-29-george-patton-war-as-i-knew-it %})
1. [Ralph Waldo Emerson -- Önbizalom]({% post_url 2020-09-05-ralph-waldo-emerson-onbizalom %})
1. [Cal Newport -- Deep Work]({% post_url 2020-09-12-cal-newport-deep-work %})
1. [Jacob Lund Fisker -- Extrém korai nyugdíj]({% post_url 2020-09-19-jacob-lund-fisker-extrem-korai-nyugdij-1 %}) ([2. rész]({% post_url 2020-09-26-jacob-lund-fisker-extrem-korai-nyugdij-2 %}))
1. [Rachel Carson -- Néma Tavasz]({% post_url 2020-10-03-rachel-carson-nema-tavasz %})
1. [Kelly Starrett -- Becoming a Supple Leopard]({% post_url 2020-10-10-kelly-starrett-becoming-a-supple-leopard %})
1. [Jason Fung -- Az elhízás kulcsa]({% post_url 2020-10-17-jason-fung-az-elhizas-kulcsa %})
1. [Matthew Walker -- Miért alszunk?]({% post_url 2020-10-24-matthew-walker-miert-alszunk %})
1. [John Gottman -- A jól működő házasság 7 alapelve]({% post_url 2020-10-31-john-gottman-a-jol-mukodo-hazassag-7-alapelve %})
1. [Susan Cain -- Csend]({% post_url 2020-11-07-susan-cain-csend %})
1. [Thich Nhat Hanh -- A tudatosság csodája]({% post_url 2020-11-14-thich-nhat-hanh-a-tudatossag-csodaja %})
1. [Mason Currey -- Napi rituálék]({% post_url 2020-11-21-mason-currey-napi-ritualek %})
1. [J. D. Salinger -- Zabhegyező]({% post_url 2020-11-28-j-d-salinger-zabhegyezo %})
