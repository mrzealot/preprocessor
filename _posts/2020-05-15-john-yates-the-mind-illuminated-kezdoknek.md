---
layout: post
title: John Yates - The Mind Illuminated - Kezdőknek
date: 2020-05-15 15:00
excerpt: >
---

1. A napi rendszer felállítása
    - infó: a rendszerességen felül az is nagyon fontos, hogy "odategyük" magunkat. nem csak végigüljük a kiszabott időt álmodozva vagy a napunkat tervezgetve!
    - cél: rendszeres napi meditációs gyakorlat felállítása
    - akadályok: ellenállás, halasztgatás, fáradság, türelmetlenség, unalom, motiválatlanság
    - képességek: rutinok kitalálása, konkrét célok lefektetése, önfegyelem és szorgalom fejlesztése
    - mesterszint: soha nem marad ki a napi meditáció

2. Megtört figyelem és az elkalandozás legyőzése
    - infó: első körben "csak" a légzésünkre szeretnénk figyelni. ez persze nem lesz ilyen könnyű, mert az elménk folyamatosan gyártani fogja a figyelem eltereléseket, amik hatására elfelejtjük, hogy mi is az aktuális célunk, és a figyelmünk elkalandozik. ebben a fázisban csak magára az elkalandozásra figyelünk
    - cél: rövidíteni a kalandozást, és hosszabbítani a fenntartott figyelmet
    - akadályok: maga az elkalandozás, és a türelmetlenség
    - képességek: erősítjük a spontán, befelé figyelő tudatosságot. vagyis egy "aha" pillanatban észrevesszük, amint épp nem azt csináljuk, amit kellene. ennek köszönhetően ezek a kalandozások egyre rövidebbek lesznek, és tovább tudunk majd a meditáció tárgyára (jelen esetben a légzésünkre) koncentrálni.
    - mesterszint: percekig tudunk a tárgyra figyelni, miközben a kalandozások általában már csak másodpercesek

3. Tartós figyelem és a felejtés legyőzése
    - infó: kb. azon az úton megyünk tovább, amit a 2. lépésben is láttunk, csak itt már teljesen megszüntetjük az elkalandozást azzal, hogy magát a felejtést igyekszünk megelőzni. emellett viszont gyakori probléma lesz a "bealvás", amit szintén el szeretnénk kerülni.
    - cél: a felejtés és az elalvás legyőzése
    - akadályok: figyelem elterelések, felejtés, elkalandozás, és álmosság
    - képességek: a **légzés követése** és **összekapcsolás** technikákkal hosszabbítjuk a figyelmes időszakot és megtanuljuk felismerni a felejtést, a **címkézés** és **becsekkolás** technikákkal pedig elkaphatjuk a figyelem elterelő tényezőket _mielőtt_ felejtést okozhatnának.
    - mesterszint: ritka felejtés, ritka elalvás

Itt az első mérföldkő: folyamatos figyelem


1. rendszeresen meditálunk
    - ha nem jön össze, ne ostorozzuk magunkat, csak erősítsünk a szándékon
2. figyeljük az "aha" pillanatot, visszatereljük a figyelmünket a légzésre, illetve úgy figyeljük a légzést, hogy közben a perifériás érzékelésünk sem halványul el
    - nem erőltethetjük, hogy ne kalandozzunk el, vagy hogy ne felejtsünk
    - csak a fenti 3-ra figyeljünk, és idővel menni fog
3. rendszeresen figyelünk befelé, hogy még azelőtt felejtenénk vagy bealudnánk


- belevágás a közepébe

1. póz
    - szék vagy földön párna, de kényelmesen!
    - hát-nyak-fej egyenesen előre-hátra és oldalról is
    - kezdésnek ajánlott csukott szemmel (talán úgy könnyebb), de nyitva is lehet
2. relax
    - engedjük el a fizikai feszültséget
    - engedjük el a mentális feszültséget is
    - élvezzük, hogy megengedtük magunknak, hogy egy kicsit elszabaduljunk a világ elől
3. szándék és lélegzet
    - határozzuk el, hogy végig szorgalmasan gyakorolni fogunk
    - lélegezzünk az orrunkon természetesen (ne irányítsuk)
    - vagy az orrunk/szánk körüli, vagy a hasunk körüli légzési élményre koncentráljunk, ez lesz a meditáció tárgya
    - a figyelmünket irányítsuk erre, miközben az érzékelésünk nyitott marad
    - próbáljuk a figyelmünket a tárgyon tartani. amikor elkerülhetetlenül elkalandozik, és észrevesszük, mentálisan veregessük magunkat vállon
        - nem kell semmi frusztráció, ez természetes
        - inkább azt éljük meg sikernek, hogy elkaptuk
    - finoman de határozottan tereljük vissza a figyelmünket a tárgyra
    - ismételjük ezt a 3-as lépést amíg le nem telik az időnk
        - és ne feledjük: csak úgy lehet rosszul meditálni, ha kihagyjuk!



## 1. szint - A napi rendszer felállítása

- Meditációs alapok
    - 6 lépéses bevezetés
        - ezt a listát végigzongorázzuk minden egyes alkalom előtt
        1. motiváció -- miért csinálom
        2. célok -- az eddigiek fényében mit szeretnék elérni ez alkalommal
        3. elvárások -- próbáljuk elengedni, amit esetleg elvárunk magunktól, mert abból csak a baj van
        4. szorgalom -- fogadjuk meg, hogy a meditáció ideje alatt a célunknak megfelelően, folyamatosan gyakorolni fogunk
        5. elterelések -- van-e valami aktuális, ami előreláthatólag bele fog zavarni a meditációnkba
        6. póz -- próbáljunk helyesen, egyenesen, stabilan és kényelmesen ülni
    - A meditáció tárgya
        - mindenfélére lehetne fókuszálni, de itt erősen a légzés ajánlott
        - és a légzés alatt a légzés által okozott érzéseket értjük
            - nem magát a levegőt követjük
        - lehet figyelni a hasunknál, a mellkasunknál, de az orr az ajánlott (mert ott érzékenyebb)
    - 4 lépéses figyelem beszűkítés
        1. a jelen
            - már ezzel kizárunk egy csomó mindent, ami nem itt és most van
            - a jelenből még bármire figyelhetünk, de ne kezdjünk el gondolkozni rajta, mert az nagy valószínűséggel kivezet a jelenből
            - igyekezzünk jó sztoikus módra megkülönböztetni és szétválasztani a fizikai érzékeink által jelzett információkat és a mi mentális reakcióinkat ezekre
                - lehet, hogy nyomást érzünk, amit mi negatívan címkézünk meg, hogy "kellemetlen"
                - de ez két külön lépés
                - a kellemes érzéseknél fürödjünk a kellemességben, a kellemetleneknél pedig csak engedjük el őket
            - általános mantra a figyelem elterelésekre, hogy "hadd jöjjön, hadd legyen, hadd menjen"
            - szintén általános minden lépésre: ha elkalandozik a figyelmünk, akkor örüljünk, hogy elkaptuk, és tereljük szépen vissza
        2. a testünk
            - leszűkítjük a figyelem hatókörét, minden más mehet a háttérbe
            - az érzékelésünkből nyilván nem zárunk ki semmit (mert azt próbáljuk minél szélesebben és élesebben tartani), de a figyelmünk csak a testünkön belüli dolgokra irányul
            - (remélhetőleg) utolsó igazítások a testtartásunkon
            - ha nagyon elterelődünk, akkor visszafelé is léphetünk, visszafókuszálunk a jelenre, és aztán vágunk bele újra
            - az se baj, ha ezen túl se jutunk (vagy akár már a jelenben megállunk), majd alakul ez
                - mi csak ugye egy tartós szándékot mutatunk a tudatalattinknak, és majd ő csinálj a többit
        3. a légzésünk
            - ha a test megvan, onnan már alapból a légzés felé fogunk húzni, mert az az egyetlen mozgás kb.
            - figyelhetünk a has/mellkas/arc/orr részre
            - lélegezzünk természetesen, ne erőltessük vagy túlozzuk el
                - csak megfigyelők vagyunk!
            - figyeljünk minden pozitív érzésre, és akár "mesterségesen" is generáljunk nyugalmat, örömöt, boldogságot
        4. a légzésünk az orrunknál
            - most pedig már csak az orrunknál történő ki-be érzésekre figyelünk
    - A számolás előnyei
        - a lélegzetek számolása segíthet stabilizálni a figyelmünket
        - itt még nem baj, ha magunkban "beszélünk" magunkhoz, amíg az a lélegzethez és a számoláshoz kapcsolódik
        - legalább 5, legfeljebb 10
        - az is számíthat, hogy mit tekintünk egy lélegzet elejének és végének
            - ha be/ki/szünet, akkor pont a szünet alatt lesz vége egy számolásnak, és a szünetben könnyebben elterelődhet a figyelmünk
            - ha viszont mondjuk ki/szünet/be, akkor könnyebben átlendülhetünk
        - ha nem a légzésünket figyeljük, akkor is jó lehet a számolás
            - Pavlov-i reflex, ráneveljük magunkat, hogy meditáció jön
- A napirend kialakítása
    - 4 akadály
        1. idő -- mint bármi másnál is, erre sem lesz kimaradó szabadidőnk, időt kell rá szakítani!
        2. halasztgatás -- ha nem elég fontos, akkor mindig jön majd elé valami. prioritást kell belőle csinálni!
        3. ellenállás -- magunktól akkor is álmodozni fogunk, ha már leültünk meditálni. fenn kell tartanunk a motivációt és szorgalmasan kell csinálni!
        4. amikor nem megy (legalábbis nem olyan gyorsan, ahogy mi szeretnénk), akkor óhatatlanul elkezdünk majd kételyt érezni. nem megy ez nekünk, nem nekünk való, stb. bízni kell a rendszerben, és csak csinálni!
    - a fő megoldás a szorgalom
        - megcsináljuk az időt, odaülünk, és szorgalmasan figyelünk arra, amire kell, és közben bízunk benne, hogy ennek tényleg olyan hatása lesz hosszú távon, ami nekünk megéri. ennyi.
    - 4 praktikus lépés
        1. hely és idő kiválasztása
            - lehetőleg minden nap ugyanakkor, ugyanott
            - reggel vagy este jobb, nap közben nehezebb lesz
            - mások is tudják, hogy ez a mi időnk, nem vagyunk elérhetőek!
            - kezdésnek 15-20 perc elég, amit idővel fokozatosan 45-ig tornázzunk
            - jó, ha van társ, még ha csak néha is
        2. helyes tartás
            - lótusz póz csak haladóknak -- és különben is semmi szükség rá
            - csak lábak keresztbe, egyenes hát
            - széken, padon, földön egy párnán
            - minél relaxáltabban üljünk, hogy hosszabb távon se legyen fájdalom (vagy csak minimális)
            - igyekezzünk minél mozdulatlanabbak maradni
            - számítsunk némi kellemetlenségre -- nem mindent lehet mocorgással kiküszöbölni!
        3. helyes hozzáállás
            - el kell tüntetnünk az ítélkezést és az elvárásokat
            - ha felmerül, hogy "szenvedünk", hogy "nehezen" vagy "lassan" haladunk, akkor már baj van a hozzáállásunkkal!
            - vegyük észre, hogy a meditáció alatt _nagyon_ egyszerű dolgokat kell csinálni
            - amivel igazából szenvedünk, az az, hogy a valóság nem illeszkedik a fejünkben elképzelt, idealizált képhez, ahol tartanunk _kellene_
            - ehelyett bízzunk a módszerben, és magunkban, hogy szorgalommal igenis meg tudjuk csinálni
        4. a motiváció fenntartása
            - érdemes a témában olvasgatni, nézelődni, stb.
                - ha nem is informálódás céljából, csak azért, hogy fenntartsuk a téma iránti érdeklődésünket
            - emlékeztessük magunkat, hogy miért csináljuk
            - igyekezzünk másokat is inspirálni

> Az a jó meditáció, amit megcsináltál -- az egyetlen rossz pedig az, amit nem csináltál meg.
>
> Stephanie Nash
> > A good meditation is one you did -- the only bad meditation is one you didn't do.



## 2. szint - Megtört figyelem és az elkalandozás legyőzése

- ha már megvan a rendszeres napi meditáció, akkor itt elkezdjük fejleszteni a mentális képességeinket
    - úgy, hogy egyre tovább tudunk már a lélegzetünkre figyelni, és egyre kevesebbszer (és olyankor is egyre rövidebb ideig) kalandozunk el
- nem erővel kell rákényszeríteni magunkat (mert az nem is menne), hanem csak fenntartani a szándékot, és pozitív visszacsatolást adni
    - erre majd az elménk magától megszokja, hogy mi a jó
- fel fog tűnni, hogy mekkora rendetlenség van a fejünkben
    - ami nem a meditáció miatt van, ez csak végre megmutatja, hogy mi megy ott általában
- kezdetben a meditációink nagyobb adag kalandozásból fognak állni, amik közben néha a lélegzetünkre is figyelünk
    - ebből szeretnénk odáig eljutni, hogy a nagy adag lélegzetre figyelés közben legyen már csak pár elkalandozás
- a 3 fő akadály, amikkel megküzdünk

1. felejtés és elkalandozás
    - felejtés
        - ismétlés: mi is a felejtés, a kalandozás, a spontán figyelem mozgások, a szkennelés, az elterelések
        - szokás szerint evolúciós oka van, hogy így működünk
            - a legmélyebb spirituális "élet értelme keresés" közben sem árt, ha észrevesszük, hogy ég a ház!
        - de attól képesek vagyunk a stabil figyelemre is, csak ez nem annyira kifejlett
    - felébredés
        - újra kiemeljük az "aha" pillanatot, amikor rájövünk, hogy már nem arra figyelünk, amire akartunk
        - nem célszerű azonban "csak úgy" visszatérni a lélegzethez az aha pillanat megfelelő értékelése nélkül
        - igazából a tudatalattink "ébreszt fel" ilyenkor
            - és ezért cserébe negatív érzéseket táplálunk (jajj, már megint elkalandoztam, nekem ez nem megy, de béna vagyok, még magamat se tudom irányítani, stb.)
            - ezzel viszont tulajdonképpen arra neveljük a tudatalattinkat, hogy "hé, inkább ne is ébressz fel, mert olyankor úgyis szarul érzem magam"
        - az elkalandozás elkerülhetetlen, de reagálhatunk a felébredésre pozitívan
            - ezzel pedig fokozatosan arra neveljük a tudatalattinkat, hogy minél hamarabb ébresszen fel, ha ilyen van
            - ez lesz idővel olyan gyors, hogy lényegében el sem kalandozunk, és máris újra ott vagyunk
    - figyelem (át)irányítás
        - az egyik fő célunk ugye, hogy tudatosan irányíthassuk, hogy mire figyelünk
        - ez pedig úgy lesz lehetséges, hogy ahányszor csak elterelődünk, mindig visszairányítjuk
        - fegyelmezettnek kell lenni, hogy ne engedjünk más "csábításnak" (amikor a lélegzetünk nem tűnik olyan érdekesnek), és szorgalmasnak, hogy ezt a visszaterelést minden egyes alkalommal meg is tegyük
    - figyelem fenntartása
        - mivel erőltetni nem lehet, érdemes inkább kihívást adni a figyelmünknek
        - figyeljük meg a légzésünk minden apró részletét
            - hol kezdődik a ki és belégzés, hol van vége, milyenek a szünetek közben
        - ezen a szinten még nyugodtan beszélhetünk is magunkhoz ezzel kapcsolatban, vizualizálhatunk, stb.
            - ha később már nem kellenek, hagyjuk őket természetesen elkopni
    - az érzékelést nem elhagyni!
        - sokan próbálják úgy a lélegzésre koncentrálni, hogy közben a perifériás érzékelést kizárják
        - ez nem jó! a tudatossághoz pont az lenne a lényeg, hogy ezek egyszerre is tudjanak működni!
        - hagyjuk, hogy minden egyéb ott legyen a háttérben
            - hadd jöjjön, hadd legyen, hadd menjen...
    - a figyelem középpontja
        - az, hogy figyelünk a légzésre, nem feltétlenül jelenti, hogy CSAK a légzésre figyelünk
        - a kezdő szinteken azért dolgozunk, hogy a légzés soha ne essen ki teljesen a figyelmünkből
            - de ettől nem muszáj, hogy a figyelem középpontja legyen
            - ne keseredjünk el, ha a figyelmünk váltakozik a légzés és a perifériáról érkező pillanatnyi elterelések között
            - annak örüljünk, ha menet közben nem veszítjük "szem elől" a légzésünket!
    - nem "én" irányítok

        > Azt hisszük, hogy mi uraljuk a saját elménket, és folyamatos nálunk van az irányítás. A meditáció elég gyorsan szétzúzza ezt a tévképzetünket.
        > > [We] believe we are the masters of our own minds, in constant control. Meditation shatters that myth pretty quickly.

        - az sem jó, ha emiatt "rosszul működőnek" bélyegezzük az elménket
            - de az sem, ha saját magunkkal azonosítjuk, és emiatt rosszul érezzük magunkat, hogy nem tudjuk irányítani
        - gondoljunk rá inkább úgy, hogy az elménk sok párhuzamos folyamat összessége
            - és ezekből a folyamatokból néha ez viseli az "ÉN" sapkát, néha pedig egy másik
            - az más kérdés, hogy ezek a folyamatok összhangban működnek-e, vagy valamelyik próbálja ráerőltetni az akaratát a többire
        - a meditációval pedig pont ezt az összhangot segítjük elő
            - szóval ne mérgelődjünk, hogy még nincs... inkább legyünk optimisták, hogy majd lesz

2. a "majom-elme"
    - ez hasonló a kalandozáshoz, de mégis más
        - nem csak hogy elterelődik a figyelmünk, de folyamatosan ugrál is erről arra
        - egy bizonyos nyugtalanság, "nyughatatlanság"
    - az ellenszere az, hogy tágítjuk a ketrecét
        - az elménk mellett/helyett elkezdünk a testünkkel, az érzékeinkkel foglalkozni
        - mint a 4 lépéses fókusz szűkítés, csak most visszafelé

3. türelmetlenség
    - ha nem úgy haladunk, ahogy terveztük, akkor elő fog kerülni
    - a baj, hogy azonosulunk is vele
        - nem azt mondjuk, hogy türelmetlenséget érzünk, hanem azt, hogy "türelmetlen vagyok"
        - ez pedig behozza a kételyt és az elégedetlenséget, amik csak egyre erősítik egymást
    - érdemes felismerni, hogy mi ennek a valós oka
        - ugye sok mentális folyamat a háttérben, csak már nincs egyetértés
        - mind a mi boldogságunkért és jólétünkért dolgoznak, csak más-más módon próbálják ezeket elérni
        - ha az egyik szál "meditációs ötlete" úgy tűnik, hogy nem válik be, akkor a többiek is elkezdik bedobálni a javaslataikat a közösbe, és egyre nagyobb a hangzavar
    - ennek örömére vagy feladjuk (ami nem jó!), vagy megpróbáljuk azzal az egyik mentális folyamattal ráerőltetni a többire is a meditációt (ami szintén nem jó, mert csak további "veszekedést" generál)
        - ezek helyett próbáljuk inkább élvezni a meditációinkat
        - konzisztensen figyeljünk a pozitív élményekre, a negatívumokat pedig engedjük el
        - éljük meg az apró sikereket, mint pl. amikor felébredünk és újra a légzésre tudunk figyelni
        - ne azonosuljunk a türelmetlenséggel, csak vegyük tudomásul, hogy igen, most azt érezzük... és engedjük el
        - és aztán éljük meg ezt is sikerként, hogy el tudtuk engedni a türelmetlenséget! :)
    - ha élvezhető folyamatot csinálunk belőle, akkor a többi mentális folyamat is egyre kevésbé fog reklamálni
        - és emiatt tovább kitartunk majd, egyre több eredményt érünk el, és emiatt még kevésbé reklamálnak majd
        - az öröm és a harmónia is lehetnek ugyanolyan "ördögi" körök, csak a jó irányba
    - ezzel végül majd oda juthatunk, hogy egységesítjük az elménket, ahol a folyamatok összhangban dolgoznak

Egy formula a sikeres meditációhoz:
- relaxáljunk -- engedjük el a mentális vagy fizikai feszültséget, amint észrevesszük
- keressük az örömet -- fókuszáljunk a pozitív dolgokra
- figyeljünk -- de ne ítélkezzünk. csak legyünk tudatában, hogy valami történik
- hadd jöjjön, hadd legyen, hadd menjen -- ne próbáljunk "elnyomni" semmit


## 3. szint - Tartós figyelem és a felejtés legyőzése

- hogy történik a felejtés
    - a háttér érzékelésünk + a folyamatos gondolataink tele vannak potenciális elterelésekkel
    - akkor lesz elterelés, ha elkezdünk figyelmet fordítani rá
    - apró vs. nagy
        - ha még a légzés van a középpontban de már alternál a figyelmünk valami másra is, akkor apró
        - ha átveszi a légzés helyét a reflektorfényben, akkor nagy
    - és a nagyból lesz a felejtés is, amikor annyira arra figyelünk, hogy "elfelejtünk" visszaugrálni a háttérbe csúszott légzésre
- hogy előzzük meg
    - a következő négy technikát használva elkapjuk az eltereléseket, mielőtt még felejtést okoznának
    - ehhez először kell a 2. szint, hogy relatíve folytonosan tudjuk tartani a figyelmünket a légzésen
        - hogy stabil legyen a figyelmünk, és befelé fordulhassunk egy kicsit
        - kb. mint egy csónak a viharos tengeren, és a figyelmünk a horgony
        - ha nem stabil, akkor nem tudunk felállni a csónakban, hogy körülnézzünk
        - ha igen, akkor viszont számíthatunk a hullámokra, és talán még azok ellenére is stabilan tudjuk tartani a csónakot
- figyelem fenntartása
    - itt extra játékokat adunk az elménknek, hogy a lélegzet figyelése érdekesebb legyen
        - hátha így majd még tovább fenn tudjuk tartani a figyelmünket
    - **követés**
        - ugyanúgy, mint a második lépésben, csak még részletesebben
        - ha a ki/be és szünet időzítések pontosan megvannak, akkor kezdhetünk ezeken belül is külön-külön érzéseket keresni
        - állítólag akár tizen-x diszjunkt dolgot is érezhetünk, ha nagyon ráfókuszálunk
        - és ezzel biztosan munkára tudjuk fogni a figyelmünket
        - de közben továbbra se engedjük, hogy a külső érzékelésünk tompuljon vagy kikapcsoljon!
            - akkor hajlamosabbak lennénk a felejtésre és a bealvásra is
        - ne feledjük: a figyelem és az érzékelés _egyszerre_ kell, hogy növelni tudjuk a mentális képességeinket
    - **összekapcsolás**
        - kb. a követés, csak még extrémebb részletekkel
        - nem csak magukban figyeljük meg a jelenségeket, hanem össze is vetjük őket
        - ki és belégzés hosszainak különbsége? melyik szünet a hosszabb?
        - hogyan változik ez a meditáció alatt? gyorsabban lélegzek most? nagyobb szüneteket tartok, mint eddig?
        - később már akár a mentális állapotunkhoz is kapcsolhatjuk: ha ideges vagyok, akkor gyorsabb a belégzés, mint a ki? mélyebb vagy épp sekélyebb lélegzeteket veszek ilyenkor?... 
        - ez nem is csak a figyelem szempontjából lehet jó, hanem arra is, hogy megtanuljuk tudatosabban észlelni a lelkiállapotainkat
        - itt érdemes elkezdeni visszavenni a belső dialógust, és egyre inkább csendben, non-verbálisan gondolkozni a lélegzetről
- introspektív érzékelés fejlesztése
    - azt ugye folyamatosan igyekszünk fenntartani, hogy a külső érzékelésünk megmaradjon a figyelem mellett
        - de az is nagyon jó lenne, ha befelé is tudnánk érzékelni, még ha a figyelmünk továbbra is a légzésre irányul
        - így tisztában lehetünk majd azzal is, hogy mi történik az elménken belül
    - **címkézés**
        - eddig a spontán ébredésekre hagyatkoztunk
            - és jó esetben a pozitív értékelésük miatt egyre sűrűbbek is lettek
        - ezen felül érdemes az ébredés pillanatában megcímkézni, hogy min is gondolkoztunk épp, amikor felébredtünk
            - legjobb semleges címkéket használni, mint pl. "emlékezés" vagy "tervezés", hogy ne legyen negatív kicsengése
            - és aztán persze ezt nem elemezzük tovább, hogy miért, mert az csak további elterelés... megyünk vissza a légzésre
        - ha ezt elég sokáig csináljuk, az megerősíti a befelé irányuló érzékelésünket annyira, hogy idővel esetleg már a felejtés _előtt_ is el tudjuk kapni azokat az eltereléseket, amik majd a felejtést okoznák
    - **becsekkolás**
        - itt pedig a befelé irányuló **figyelmet** használjuk ki
        - igen, jól látjuk, ehhez valóban el kell venni egy kicsit a figyelmet a lélegzetről
            - ezért olyan fontos, hogy amúgy relatíve stabil legyen a figyelmünk
        - ha tudatosan befelé fordulunk egy kicsit (mondjuk kb. 5-10 lélegzetenként), akkor készíthetünk egy pillanatképet a jelenlegi lelkiállapotunkról
            - itt pedig felismerhetünk nagyobb eltereléseket is még az _előtt_, hogy megfeledkeznénk a lélegzetről
            - erre is jó a címkézés --> tudhatjuk, hogy mire kell jobban vigyázni a pillanatképeken
        - plusz ezzel edzzük a befelé forduló érzékelésünket
            - igen, most még tudatosan kell figyelni, de ezzel neveljük magunkat, hogy fontos, amilyen infót onnan kaphatunk
            - ezért megtanulunk folyamatosan, a háttérben, tudat alatt tisztában lenni vele, hogy később már a figyelem se kelljen hozzá
            - gondoljunk csak a hétköznapi életre, mondjuk sportkocsikkal vagy cipőkkel vagy karórákkal vagy mechanikus billentyűzetekkel. ha sok tudatos figyelmet fordítunk rájuk (mert mondjuk az a hobbink vagy az érdeklődési körünk), akkor egy idő után tudatos figyelem _nélkül_ is feltűnnek az ilyen dolgok, nem?
                - na ezt csináljuk itt is!
- fájdalom és kellemetlenségek kezelése
    - akkor is rengeteget mocorgunk, amikor épp nem mozgunk
    - és ez nagyon gyorsan ki fog bukni, amikor épp teljesen mozdulatlanok próbálunk lenni
        - jönnek majd a kényelmetlenségek, a fájások, a viszketések, a zsibbadások...
    - de persze ehhez is hozzá lehet szokni, és idővel sokkal jobb lesz (sőt, lesz, hogy már érezni sem fogjuk)
    - próbáljuk eleve kényelmesnek megválasztani a pozíciónkat
    - amikor jön valami fájdalom, próbáljuk minél tovább (szó szerint) figyelmen kívül hagyni
        - ha már nem tudjuk, akkor tegyük azt a meditáció tárgyává a légzés helyett, és próbáljunk még kitartani
        - ha muszáj mozdulni, akkor is minél tudatosabban tegyük
            - előre találjuk ki, hogy hogyan fogunk mozdulni, és figyeljünk a mozdulatra
            - sokszor ilyenkor máshol keletkezik zavar
            - és ez talán segít megérteni, hogy nem sok értelme van a mozgásnak, fájdalom mindenképp jöhet
        - megláthatjuk, hogy a fájdalom elkerülhetetlen, de a szenvedés opcionális
- tompulás és álmosság kezelése
    - egész életünkben arra neveltük magunkat, hogy ha befelé fordulunk, akkor alvás jön
    - vehetjük úgy, hogy a tompulás is egyfajta elterelés
        - csak itt nem másra száll át a figyelem, hanem csak "elpazarlódik" a semmire
    - fontos, hogy itt a meditáció miatti tompulásról van szó
        - ha egyszerűen csak kialvatlanok vagyunk, vagy valami más miatt bambulunk, azt nem itt kell megoldani!
    - a gyenge tompulás csak annyi, hogy már nem figyeled olyan élesen a lélegzetet
        - de ebből lesz az erős tompulás/álmosodás is, amiből már könnyű átcsúszni az elalvásba
    - ha egyszer már erős a tompulás, ott nem nagyon tudunk segítség nélkül, csak szándékkal visszafordulni
        - jöjjünk ki belőle legalább annyira, hogy egy pár percen belül se jelentkezzen újra
        - tippek:
            - vegyünk mély lélegzeteket
            - feszítsük meg és lazítsuk el az izmainkat
            - meditáljunk állva, vagy akár séta közben
            - legrosszabb esetben mossuk meg az arcunkat hideg vízzel és próbáljuk újra
    - ha bármikor azt érezzük, hogy a külső érzékelésünk tompul, tágítsuk a figyelmünk hatókörét
        - vagy akár engedjük el a légzést egy kicsit, hogy egy teljes, széles érzékeléssel "visszarántsuk" magunkat
        - a túl kinti és a túl benti fókusz között próbálunk egy egyensúlyt találni
    - a becsekkolás folyamán a tompulást is ellenőrizhetjük, hogy minél hamarabb tudjunk korrigálni
        - és ha jön is a tompulás, tekintsük ezt alkalomnak arra, hogy közelebbről megvizsgálhassuk és tanulhassunk róla