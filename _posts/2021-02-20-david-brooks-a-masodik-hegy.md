---
layout: post
title: David Brooks - A második hegy
pages: 384
date: 2021-02-20 00:01
excerpt: >
    TODO
---

[](https://www.goodreads.com/book/show/40642458-the-second-mountain){:target="_blank"}




A tartalom a következőképp alakul:

- [Bevezetés](#bevezetes)
- [A két hegy](#attekintes)
- A elköteleződés területei:
    - [Hivatás](#hivatas)
    - [Házasság](#hazassag)
    - [Hitvallás](#hitvallas)
    - [Közösség](#kozosseg)

<br>



















## <a name="bevezetes"></a>Bevezetés

Észrevehető, ha valakiből csak úgy sugárzik az öröm.
Ettől persze neki is lehetnek nehézségei, stresszes napjai, hibái, stb.
De úgy az egész élethez való hozzáállása pozitív.
Az ilyen emberek életútja gyakran olyan alakot ír le, mint két hegy -- ami gyakorlatilag az "életközépi"/"életnegyedi" (vagy akármikor is bekövetkező) válságra egy szép szemléletes metafora.

A karrierünk kezdetekor beazonosítjuk **"A"** hegyünket, amit meg kellene másznunk, és rögtön neki is állunk.
Innen aztán akármikor leeshetünk (váratlan események, személyes tragédiák), hogy aztán a szenvedés közepén szembesüljünk a tényleges vágyainkkal.
Vagy még ha fel is érünk, akkor is kesernyés lesz, hogy "csak ennyi"?
Kedvenc hasonlatom a témában: "a létra tetején vesszük észre, hogy rossz falhoz volt támasztva"!

Ilyenkor meg lehet keseredni, vagy rá lehet eszmélni, hogy eddig rossz hegyet másztunk -- és elkezdeni keresni a másodikat.
Ezzel pedig egyszerre lázadunk a saját egónk és a társadalmi elvárások ellen.
Ettől persze nem muszáj fenekestől felforgatni az egész életünket...
Elég lehet csak más megvilágításba helyezni a dolgokat.

Könnyen beazonosíthatjuk, hogy melyik hegyünkön tartunk azzal az egyszerű kérdéssel, hogy csak önérdekből, vagy valami rajtunk túlmutató cél érdekében dolgozunk?
Azzal foglalkozunk, hogy mit szerezhetünk magunknak, vagy hogy mivel járulhatunk hozzá egy-egy ügyhöz?
A könyv célja megmutatni, hogy hogyan juthatunk az első hegyünkről a másodikra -- mind egyéni, mind társadalmi szinten.

Ehhez először is megkülönböztetjük az egocentrikus, és a másokat (vagy a természetet) érintő örömöt.
A könyv a "rosszabbikat" hívja boldogságnak, a jobbikat pedig örömnek, de szerintem a nevezéktan nem annyira fontos.
Ami fontos, hogy lássuk a különbséget az új TV/kocsi/lakás/diploma/előléptetés/kaja és aközött, amikor egynek érezhetjük magunkat valakivel vagy valami nálunk nagyobbal.
Az egyik üres és átmeneti, a másik pedig tápláló és tartós.

Ha tudjuk, hogy mi számít nekünk igazán, és aztán arra is áldozzuk az életünket, akkor igenis *lehet* az öröm az alapértelmezett állapotunk.
Nem muszáj elfogadni a "szürke hétköznapok" jelenségét!
Keressük meg a második hegyünket, és meglátjuk majd: az öröm egy jó élet mellékhatása.

<br>

























## <a name="attekintes"></a>A két hegy

Egy ember legnagyobb hagyatéka egy olyan hit-, érték- vagy vélemény-rendszer, ami a halála után tovább élhet.
Az ilyen morális közvélemények persze a társadalom szintjén is léteznek.
Ezek viszont idővel sajnos elavulnak, amikor is jöhet a harc, hogy mi legyen az új domináns nézet, ami az új problémákra is megoldást jelenthet.
Ez sokszor valami régi felfrissítésével, a modern helyzetre szabásával jár -- khmmm, sztoicizmus!
Eddig ugye nem lepődtünk meg, hiszen ezt már [Campbell]({% post_url 2020-07-31-joseph-campbell-a-hos-utja %}) is megmondta: a hős nem csak valami fizikai tettel, hanem a tanultak megosztásával is segíthet a többieken.
Sőt, már a [Flow]({% post_url 2020-01-18-csikszentmihalyi-mihaly-flow %}) is megmondta: a társadalmilag jóváhagyott "élet értelme" körkörös rendszerben változik.

Így került leváltásra legutóbb a világháborúk utáni szocialista rendszer is egy egyéniség-központúbb nézetre.
A baj csak az, hogy mára már annyira el-egyéniség-esedtünk, hogy az életünk kommunális, társasági, és önmagunkon túlmutató részei szinte teljesen elsorvadtak.
Szóval megint itt a változás ideje -- ezért is van akkora szarvihar, nem pedig egy beállt "békeállapot".

A hiper-individualitás (vagy ahogy [Harari]({% post_url 2020-02-12-yuval-noah-harari-sapiens %}) mondaná, a humanitás diadala) mindent magunktól tesz függővé.
A szabadságunk jóformán határtalan, a potenciálunk kimeríthetetlen, és bármilyen külső fennhatóság helyett csak a saját indíttatásaink vezéreljenek.
A gond annyi, hogy ez nem igazán segíti a személyiségünk kiforrását.
Napjainkban egy fiatal felnőtt gyakorlatilag semmilyen morális támogatást nem kap ahhoz, hogy hogyan navigáljon a "nagybetűs" életben.
Az persze jó, hogy nincs kötelezően beleerőszakolva a szülei és a nagyszülei szakmájába.
De azért a struktúráltság ilyen mértékű hiánya az azért nagyon a ló másik oldala!

<br>

Az egyik elterjedt megbirkózási stratégia erre a bizonytalanságra, hogy a húszas éveinkben mindent **is** kipróbálunk.
Ez napról-napra szinten érdekes és élményekkel teli lesz, de ha záros határidőn belül nem találjuk meg azt, ahol megállapodhatunk, akkor sajnos nem adódik össze.
A hosszú távú öröm ugyanis abból jön, hogy megélhetjük az értékeinket.
Ahhoz pedig kellenek az "unalmas" napok is, nem mindig valami új kaland.

Amúgy is egyre nehezebben tudunk az élet nagy kérdéseire fókuszálni -- mondjuk mert egyre gyorsabb a hétköznapok tempója.
A [Deep Work]({% post_url 2020-09-12-cal-newport-deep-work %})-ben vagy a [Digitális Minimalizmus]({% post_url 2020-03-13-cal-newport-digital-minimalism %})ban már emlegetett figyelemelterelések sem segítenek.
De ha egy percig végre nem menekülnénk magunk elől, akkor leeshetne, hogy a totális szabadság egy nagy szívás.
Nem elmerülni kell benne, hanem csak megtalálni általa azt a nagyon korlátozott egy-két dolgot, amik mellett utána lehorgonyozhatunk

> Az elköteleződött élet ezernyi nemet jelent azért a pár értékes igenért.
> > A life of commitment means saying a thousand noes for the sake of a few precious yeses.

<br>

Egy másik megközelítés bizonytalanság kezelésére a túlzott gyakorlatiasság (amiben idáig én is erősen szenvedtem).
Ha az iskola struktúrát adott, akkor még több iskola még tovább adhat struktúrát, nem?
Menjünk hát egészen az oktatási létra végéig.
Hopp, de egyszer csak annak is vége lett...
Na akkor most jön az, hogy menjünk egy céghez, ahova ugyanolyan nehéz bekerülni, és aztán ugyanolyan struktúráltan megvan, hogy hogyan kell "megállni a helyünket".

Ha megengedjük, hogy ez az egész életünkre rátelepedjen, akkor az "élet értelme" kérdés látszólag megoldva.
De ha az önmegvalósításunk és a kreativitásunk nincs kielégítve, vagy a közösségi kultúra nem igazán illik az belső értékrendünkhöz, akkor a lelkünk egy darabja bizony éhen fog maradni!
Idővel elkerülhetetlen a fásultság; az apátia.
Mi meg csak tekerünk és tekerünk -- amivel tulajdonképpen úgy próbáljuk megoldani az ingatag alapzat problémáját, hogy **még** építünk rá egy pár szintet...
Logikus, nem?

A legrosszabb, hogy ilyenkor igazából nem is a főnök vagy a cég használ ki minket, hanem mi magunkat.
Minden esetre ez az út sem ment meg az első hegy kiégésétől, csak kívülről kevésbé lesz érthető.
"De hát mi történt? Hiszen minden olyan jól ment..."

<br>

Így vagy úgy, de lejutunk a völgybe -- ez kb. az az egzisztenciális vákuum, amiről [Frankl]({% post_url 2020-01-21-viktor-frankl-megis-mondj-igent-az-eletre %}) is beszélt.
És ez ugye nem csak az egyéneknél, hanem a társadalom szintjén is megnyilvánul: elmagányosodunk, elbizalmatlanodunk, és hiányzik a "jelentés" az életünkből.
De remélhetőleg ezek nem értelmetlen, hanem talán ébresztő hatású szenvedést okoznak.
Ettől megélni persze nem lesz jó, de visszatekintve örülni fogunk a völgynek.
Mert tisztába tette az értékeinket, és jó esetben becélozta a második hegyünket.

Ha már végre nem menekülünk a fájdalom elől, akkor hallgathatunk is rá.
Kimehetünk a pusztába -- metaforikusan, vagy akár konkrétan is elvonulva a világ zajától, és hallgathatunk magunkra.
Az életünkre, az eddigi tapasztalatainkra, a kudarcainkra és csalódásainkra.
Ebből áll össze, hogy merre kellene menni.
Legtöbbször ilyenkor derül ki, hogy eddig más tervrajza szerint próbáltunk élni.

A völgyben szólal meg a szívünk és a lelkünk, amiket a szerző a kapcsolódás és a moralitás iránti vágyunk jelképeként használ.
Ezeket kellene valahogy ki-élnünk magunkból, ha végre nem csak a tudatos agyunkra és a társadalmilag programozott üzenetre figyelnénk.
Ilyenkor a régi egónk meghal, hogy egy új értékrend bontakozhasson ki a helyén.

A második hegyen már nem a "boldogságot", hanem az életünk jelentését és a morális örömöt célozzuk meg.
Ez az a pont, ahol a függetlenség átmegy önkéntes és kölcsönös függésbe.
Ahol a kötetlenség átmegy önként és szívesen vállalt kötöttségekbe.
Ahol a vásárlás és az eladás átmennek szimplán adásba.

A szeretet és az elköteleződés kéz a kézben jár.
Nincs olyan, hogy "most szeretlek, de ki tudja meddig", mert akkor az most sem igazi szeretet.
És míg egy szerződés az érdekeinket elégít(het)i ki, egy elköteleződés az identitásunkat is formálja.
Szóval ha a karakterünket akarjuk formálni, -- vagy akár tanárként másokét -- akkor tanuljunk meg mélyen elköteleződni!

> A szabadság nem a kötöttségek hiánya, hanem hogy megkereshetjük a megfelelő kötöttségeket.
>
> Tim Keller
> > Freedom is not so much the absence of restrictions as finding the right ones.

Ha ezt a spirituális hozzáállást el tudjuk fogadni, akkor a továbbiakban a 4 gyakorlati területével is foglalkozunk: a hivatással, a házassággal, a személyes filozófiánkkal, és a közösségi kötelékeinkkel.

<br>























## <a name="hivatas"></a>Hivatás

Egy karrier nagyon nem ugyanaz, mint egy hivatás.
A hivatásnál ugyanis nem a tudatos agyunk van a kormánynál, hanem valami belső késztetés visz rá minket arra, amit csinálnunk kell.
Ez sokszor a dupla negatívig fajul, amikor valamit már *nem* csinálni *nem* tudnánk.
Brooks példái [George Orwell]({% post_url 2020-05-29-george-orwell-1984 %}) (akinek a totalitárius elnyomás elleni küzdelem volt a hivatása, és az írás tulajdonképpen csak ennek a megnyilvánulása), illetve Viktor Frankl (aki pedig ugye az élet értelmét kereste).

Minden foglalkozásnak megvan viszont a maga próbaideje, amíg sokkal többet kell beletenni, mint amennyit "kivehetünk" belőle.
Ilyenkor egy karrier mentalitással azonnal fel is mondanánk.
De egy igazi hivatástudattal szinte nem is tehetünk mást, mint hogy csináljuk.
Megfizetjük az árát -- ami miatt utána eljuthatunk a "következő szintre".
Az már más kérdés, hogy milyen összevissza módon jutunk el odáig.



### 10 ha megvan

- sokunknak megvan az a szikra, aki (visszatekintve) előrevetíti a hátralévő életünk nagyobb mozzanatait
    - sokszor valamit kompenzálni akarunk vele
    - sokszor valami érzéki, esztétikai fog meg benne először
    - nem feltétlen gyerekkorban történik a "szerelembe esés pillanata", de a gyökerei szinte mindig oda vezethetők vissza
- lehet, hogy nem nyilvánul meg azonnal, hogy mik legyünk, de már az is nagy segítség, ha segít kizárni pár opciót, amik biztos NE legyünk.

### 11 kövessük, mentorral

- fontos, hogy legyen egy mentorunk, akitől a technikai tudáson felül a praktikus dolgokat is elleshetjük
- ők tanítják meg nekünk, hogy a kiválóság hogyan is néz ki a napról-napra szinten
    - hogy igazából a törekvés és a célnak élés az, ami lényeges, nem az eredmények, amiket menet közben elérünk
- de előbb-utóbb úgyis ott kötünk ki, hogy a saját nagy döntéseinket magunknak kell meghoznunk



### 12 ha nincs meg, nézzük az ízlésünk és a világ szükségleteinek metszetét

- az átalakulással járó döntésekkel az a probléma, hogy még az átalakulás előtti agyunkkal kell megítélnünk, hogy akarjuk-e
    - például nem tudhatjuk, milyen is lesz házasnak, vagy szülőnek lenni, amíg azok nem leszünk -- de addigra már "belementünk"!
    - a jelenlegi önmagunkat is elég nehéz kiismerni, de a jövőbeli önmagunknál esélyünk sincs
- persze ilyen intuícióink (vagy szikráink, mint mondtuk) lehetnek, de hogy alapoz az ember egy egész életet ilyen kevésre?
    - ha viszont racionálisak próbálunk lenni, akkor milyen adat áll a rendelkezésünkre?
    - elvégre egy ár-érték elemzéshez már előre tudni kellene, hogy mi az életünk értelme, és annak fényében jó-e ez a döntés
    - de akkor az életünk értelmét honnan is tudjuk?
- tudni sehonnan, de megérezhetjük, ha a tudatalattinkkal egy kicsit is mélyebb kapcsolatba kerülünk
    - onnan jön a szikra is, és azért inkább gyerekkori, mert ott még jobban kapcsolatban vagyunk magunkkal
    - csak aztán erre rátelepedik a társadalom konkrét, gazdaság-alapú rétege, és emiatt hajlandóak leszünk gazdasági alapon választani
    - higgyük el, ez a látszólag "gazdaságos" döntés épp hogy nem fogja megérni
- nyitni kell a vágyaink felé, és egyáltalán tudni meghallani őket
    - nem hagyni a szürke hétköznapoknak, hogy elszürkítsék a látásmódunkat
    - figyelni a művészetre, a barátságra, a szépségre, a gyermeki ártatlanságra
    - és ezek mellett a világ bicskanyitogató igazságtalanságaira
    - és főleg arra, hogy ennek a kettőnek hol a metszete
        - mi az, amit szívesen tudnánk csinálni, és egyszerre meg is oldanánk vele valami nagy problémát
    - ezek mutatják majd meg, hogy hol és mivel van dolgunk

### 13 és álmodjunk nagyot

- "A man's never out of work if he's worth a damn... It's just sometimes he doesn't get paid."
- frankó Martin Luther King Jr. hasonlat arra, hogy milyen kikötések alapján válasszunk hivatást
    - legyen hossza, hogy életünk végéig fejlődhessünk benne
    - legyen szélessége, hogy sok embert elérhessünk általa
    - és legyen magassága, hogy valami felsőbb ideál szolgálatába állítsuk a tehetségünket
- ha pedig az ilyen munka mellé valami olyan is kell, ami a számlákat fizeti, akkor találjunk magunknak társadalmi "beilleszkedő álruhát"
    - csak nehogy mi is elhiggyük!
- ami pedig a munkát illeti, ha már egyszer megvan, akkor csináljuk!
    - egy az egyben War of Art! és/vagy Daily Rituals
    - lehet, hogy idővel csökken a nyers mentális kapacitásunk, de az addigi tapasztalataink és mélyebb meglátásaink majd kompenzálnak
    - egy szigorú rendszer igazából egy másik fajta szabadság, ami megmenthet minket a félelemtől és a kétségektől
    - vagyis kb. napi szinten újra igent kell mondanunk a hivatásra, amire egyszer már igent mondtunk
    - ebből a sok-sok igenből rajzolódik majd ki a végére a hozzájárulásunk
- ez az újra igent mondás nem csak addig fontos, amíg el nem jutunk egy szintre, hanem utána is
    - könnyű a kudarcba beletörődni, de azzal sem járunk jobban, ha a váratlan sikernek hagyjuk, hogy kirángasson minket abból, ami miatt odáig eljuthattunk

<br>





















## <a name="hazassag"></a>Házasság

### 14

- a következő Biblia idézet elcsépeltnek tűnhet, de attól nem lesz kevésbé jellemző egy igazi házasságra:

"A szeretet türelmes, a szeretet jóságos, a szeretet nem féltékeny, nem kérkedik, nem is kevély. Nem tapintatlan, nem keresi a maga javát, nem gerjed haragra, a rosszat nem rója fel. Nem örül a gonoszságnak, örömét az igazság győzelmében leli. Mindent eltűr, mindent elhisz, mindent remél, mindent elvisel. S a szeretet nem szűnik meg soha." -- Korintusiaknak írt I. levél 13,4-8

- nagy, drámai döntések ritkán lesznek (ha egyáltalán)
    - a lényeg a mindennapi apróságokban van
    - hogy folyamatosan feláldozzuk a saját egónkat a kettőnk oltárán
- a szenvedély lehet a fiatalok játéka, de megint pont az elköteleződés és a hosszú táv miatt van a házasságban az igazi boldogság
- sokan támadják az ideális házasság eszményképét, miszerint az úgysem reális, állapodjunk meg az "elég jó" mellett, stb.
    - így talán kevésbé leszünk sebezhetőek, csalódottak, és jobban maradhatunk önmagunk
- de pont úgy lehetne az "elég jó"-ból is idilli, ha a felek hajlandóak lennének változni a másikért
    - a házasság egy krízishelyzet, ahol csak a hozzáállásunkon és a változási hajlandóságunkon múlik, hogy növekedést vagy szenvedést hoz inkább
- az élet apró súrlódásai addig csiszolnak minket, amíg kifényesedünk, vagy amíg bele nem törünk
    - ha mindketten a másik hibájával foglalkozunk, akkor baj lesz
    - de ha mindketten a saját hibáinkkal foglalkozunk (amikhez mellesleg csak nekünk van hozzáférésünk és amikért csak mi tartozunk felelősséggel), akkor menni fog

### 15

- az intimitás fázisai
    - pillantás -- amikor fellobban a tűz
    - kíváncsiság -- amikor csak rá vagyunk kíváncsiak (és kb. üresnek érezzük magunkat, ha nem vele vagyunk)
    - párbeszéd -- amikor végre elkezdenek kiderülni a dolgok
        - ahol jó esetben eljutnak addig, hogy a másik milyen módon nem normális (mert olyan ugye nincs, hogy normális... csak az változik, hogy **hogyan** nem normális)
        - “My friends tell me I have an intimacy problem, but they don’t really know me,” Garry Shandling used to joke.
### 16

- első csók -- amikor a kapcsolat "tavaszába" érünk, és minden de jó (a gondok meg **még** sehol)
    - közös tevékenységek, élmények megosztása
- hivatalossá tétel -- amikor sok "én" döntésünk "mi" döntéssé válik
- krízis -- amikor elkezd szétfoszlani a rózsaszín felhő, és elővillannak a nemkívánatos tulajdonságok
    - a szerelemmel sajnos nem csak az örömre és az együttlétre, hanem a sértettségre, a féltékenységre, és a bizonytalanságra is nyitunk
- megbocsátás -- amikor dűlőre jutunk a másik tökéletlenségével
    - és csak az ilyenek után válhat az éretlen szerelem éretté
- "egyesülés" -- amikor kb. tényleg révbe érünk (és ezért meg is dolgoztunk)
    - egyszerre önző és önzetlen fázis: szolgáljuk a másikat és kompromisszumot kötünk, mert rájövünk, hogy kb. csak így *lehet* értelme az életünknek
    - persze ez nem egy végpont, csak innentől kezdődik az "igazi" kapcsolat
    - és ennek innentől is folyamatosan növekednie és mélyülnie kell (különben halott)

### 17

- házasság -- mert persze innentől mindig együtt akarunk maradni (és ez is az előbbi mélyülés része)
    - de ezt azért racionálisan is meg kell erősíteni magunkban, mert még rengeteg munka lesz vele... akarjuk mi ezt?
    - tekintve, hogy ez milyen fontos választás, azt hinné az ember, hogy a neveltetésünk és az oktatásunk kellően felkészít rá... de nem.
    - "society is a massive conspiracy to distract you from the important choices of life in order to help you fixate on the unimportant ones."
        - "A társadalom egy hatalmas összeesküvés, ami eltereli a figyelmedet az élet fontos döntéseiről, hogy helyettük segítsen a lényegtelenekre koncentrálni."
- pár fontos kérdés, amit érdemes feltenni magunknak:
    - Képes leszek-e feladni magam a kapcsolatunkért? (értsd, kompromisszumkészség)
    - Szeretem-e azt, aki vagyok, amikor vele vagyok? (értsd, kompatibilitás)
        - Kitölti-e a legnagyobb űrömet?
        - Tekintve, hogy a házasság igazából egy 50 éves beszélgetés: beszélgetnék vele 50 évet?
- három hasznos szempont a másik "kiértékelésére"
    - pszichológiai lencse
        - milyen a kötődési stílusa (biztonságban érzi-e magát, kerüli, vagy épp idegesebb lesz tőle, ha közel kerülünk)
        - a nagy ötös személyiségjegy mátrix (amiben leginkább a barátságosságra és az érzelmi stabilitásra figyeljünk)
    - érzelmi lencse
        - szeretet típusokból melyiket érezzük (és jó-e az úgy): philia (friendship), eros (passion), and agape (selfless giving)
    - morális lencse
        - őszinte és egyenes? fel tudok nézni rá? megbízhatok benne?
- a könyv erősen amellett érvel, hogy soha ne adjuk lejjebb, és csak akkor menjünk bele, ha teljesen szeretjük a másikat
    - és ezzel tökéletesen egyet is értek -- viszont kiemelném, hogy ez szerintem nem azt jelenti, mint aminek elsőre tűnik!
    - **nem** jelenti, hogy a másik hibátlan kell, hogy legyen, és ezért addig kell keresnünk, amíg ilyet találunk (mert olyat nem fogunk)
    - azt jelenti, hogy a hibáival együtt is őt akarjuk és kész


### 18 -- az iskola, amit együtt építünk

- a házasság egy örömnek indul, de idővel egy oktatás lesz belőle
    - gyakorlatilag egy élethosszig tartó kurzus empátiából, kommunikációból, és elköteleződésből
- ha azt akarjuk, hogy működjön, akkor egyszerűen jobb emberré kell válnunk -- a párunkkal karöltve
    - megismerni, hogy hogyan gondolkozik, hogyan hoz döntéseket, hogyan hat a múltja a személyiségére
    - és hogy az eltéréseinket hogyan tudjuk összecsiszolni
    - "marriage is a battleground in which two families send their best warriors to determine which family’s culture will direct the couple’s lives"
- a lényeg a pozitív hozzáállás
    - nem feltétlen akkor lesz a baj, ha időszakosan növekednek a konfliktusok, hanem akkor, ha a pozitívumok fokozatosan elkopnak
- a duzzogást tessék kerülni, mert az igazából olyan harag, amiről nem vagyunk hajlandóak kommunikálni
    - "“The sulker,” Alain de Botton writes, “ both desperately needs the other person to understand and yet remains utterly committed to doing nothing to help them do so. The very need to explain forms the kernel of the insult: if the partner requires an explanation, he or she is clearly not worthy of one.”
- két krízis, amire jó előre készülni
    - az első gyerek születése után, amikor nagy a kísértés az egyre csak bonyolódó kapcsolatunkat a gyerek felé érzett tiszta, egyszerű szeretetre cserélni
    - a másik pedig az életközépi válságok és/vagy megkeseredések, ahol hajlamosak vagyunk az önvizsgálat előtt (vagy rosszabb esetben *helyett*) a másikat hibáztatni a boldogtalanságunkért
- ha ilyen vagy ezekhez hasonló krízisek már annyira eluralkodtak, hogy parázs sincs, akkor persze jöhet a válás
    - de ha tudunk "könnyen" hátat fordítani, akkor itt az ideje még jobban odafordulni
    - Parker Palmer: “If you can’t get out of it, get into it!”
- a vége pedig egyértelműen megéri
    - ahogy a kapcsolatunk is megmássza a második hegyét, és igazi örömöt ad

<br>




























## <a name="hitvallas"></a>Hitvallás

### 19 -- intellektuális

- a morális kudarc legtöbbször nem azért történik, mert nem vagyunk képesek eléggé kitartani egy eszménykép mellett -- hanem azért, mert egy elégtelen eszménykép mellett próbálunk kitartani
    - vagyis az oktatás igazi szerepe az lenne, hogy megmutassa a lehetőségeinket
    - hogy szembesítsen az emberiség (eddigi) legjavával, és magasra tegye a mércét, amit onnantól megugrani próbálunk
- de aztán jött a már jól ismert túl-specializáció, és az ilyen átfogó, alapvető dolgokra nem maradt energia
    - sőt, az ilyen nyitott, absztrakt kérdések ma már szinte komolytalan fényben tűnnek fel
    - kinek van ideje ilyen ezoterikus baromságokkal foglalkozni, amikor a kvantum-algoritmusok vagy a nano-csövek konkrét tulajdonságait is vizsgálhatjuk
- nincs már iskola, ami az *egész* emberi lényt tekintené
    - "The universities, like the rest of society, are information rich and meaning poor."
    - ezért kell a "Nagy Könyvek" alapján oktatni magunkat
    - és ha ezt senki nem biztosítja, akkor magunknak biztosítani!
- kell mind az intellektuális, mint az érzelmi intelligencia, hogy aztán teljes értékű emberként működhessünk
    - intellektuálisan nincs olyan, hogy "eredeti"
        - minden gondolat "csak" kommunikáció, amihez az építőköveket valaki mástól örököltük (aki gyakran sok ezer éve halott)
        - ezért igyekezzük sokukkal kommunikálni, hogy kicsit cizelláltabb legyen a gondolati LEGO palettánk
    - érzelmileg pedig szintén érdemes mások élményeiből táplálkoznunk
        - hiszen azok készítenek majd fel arra, hogy a számunkra még ismeretlen eseményekkel is képesek legyünk megbirkózni
- egy igazi oktatás megváltoztatja, hogy mit tartunk szeretetre méltónak
    - úgymond megkóstoltatja velünk a minőségi borokat, hogy onnantól már ne legyünk elégedettek a tablettással
    - és ha ez gyakorlati szempontból egy kicsit is elfordít minket a pénz, a testi javak és a hatalom felől valami eszményibb felé, akkor igazán nyomot hagyott

### 20 -- vallásos

- sok ember átél valamiféle "misztikus" élményt, amikor minden nagyon rosszra fordul
    - főleg amikor börtönbe kerülnek, és a szabadságuk is oda lesz
    - ilyenkor ébrednek rá, amikor végre eltűnik a hétköznapok zaja és figyelem elterelése, hogy vannak fontosabb, mélyebb dolgok az életben
        - és hogy azok számítanak igazán
        - "“Bless you, prison,” the Soviet dissident Aleksandr Solzhenitsyn wrote in The Gulag Archipelago. “Bless you for being in my life. For there, lying upon the rotting prison straw, I came to realize that the object of life is not prosperity as we are made to believe, but the maturity of the human soul.”
- sokan leírták, szavalták, vagy elénekelték már, hogy a szeretet és az egység a legfőbb hatalmak
    - de ezt sajnos megtapasztalni kell, nem hallani
    - ehhez viszont jó esetben nem kellene börtönbe kerülnünk...
    - ha egy kicsit több tudatos erőfeszítést tennénk az élet értelmének keresése felé, talán a börtön nélkül is menne

### 21

- saját sztorija, hogy hogyan fordult a vallás felé
- a Bibliát mint morális sztorit védi
    - hogy mindegy is, igaz-e, mert a lényeg, hogy egy kvázi forgatókönyvet ad az életünknek
    - és ennyiben tökéletesen egyetértek -- hogy a fikciónak és a mítosznak is megvan a helye az ember fejlődésében (lásd Campbell)
    - de túlzottan szó szerint vétellel azért továbbra is igencsak megvannak a magam problémái
- "Salvation through work. Survival through intelligence."
- sok kultúrában előfordul a bűnbak szerepkör -- hogy megállítsa a bosszúk és az "ellenbosszúk" állandó körforgását
    - valakire rá lehet kenni a bűnöket, őt kitaszítani (vagy kinyírni), és onnan indulhat a gyógyulás
    - ami Jézus esetében egy kicsit megcsavarja a sztorit, hogy ő eleve bűnbaknak érkezett a Földre
- de emellett hajlamosak vagyunk szépen szemet hunyni afelett, hogy a szegénységet és az egyszerűséget hirdette
    - nekünk az eredmények, a hatalom, a pénz kell
    - "the pushy are blessed for they getteth shit done." -- "áldottak a törtetők, mert ők nem szaroznak vala" :D
- leginkább úgy fogalmazza meg, hogy meglátta a világi dolgok "alatt" húzódó morális/spirituális/vallásos dimenziót
    - hogy mindenki egy lélek, hogy mint egyek vagyunk "Istenben" (legyen az bármi is)
    - és ez az a fajta kompatibilis, intelligens "vallás", amire nem haragszom
    - ami nem törekszik az emberek irányítására, nem demagóg, és nem a elvakultságról szól
    - hanem hogy tényleg csak azokat a réseket töltjük ki valami szívmelengetőbbel, ahova a tudomány nem is ér**het** el
- felhívja a figyelmet, hogy az is a büszkeség egy formája, hogy azt hisszük, csak kemény munkával juthatunk előrébb
    - a világi vonalon persze igen, de a spirituális tengelyen pont megállni, gondolkozni és befogadni kellene
    - büszkeség azt hinni, hogy ténylegesen függetlenedhetünk, hogy "feljebb" lehetünk másoknál, hogy elég tudással kimagyarázhatunk minden misztikusat a világból
- a hit nem egy mágikus gyógyír minden lelki sebre, hanem annak a vágya (és az afelé törekvés), hogy létezik ez az alsó dimenzió
    - Frankl-ös terminológiával: ez is adhat jelentést a szenvedésünknek
    - nem minden nap lesz ott az érzés, de ha a felé törekvésünk olyankor is megmarad, az a hit iránti igazi elköteleződés
- "It’s a change in the quality of awareness. It’s a gradual process of acquiring a new body of knowledge that slowly, slowly gets stored in the center of your being." --> na EBBEN teljesen egyet tudunk érteni
    - ehhez szerintem nem kell hinni, hogy Jézus szó szerint feltámadt... de akit az vezet közelebb hozzá, annak egészségére

### 22

- a praktikus hit nem kell, hogy az ego teljes hiánya legyen
    - csak hogy egy felsőbb ideál szolgálatába állítsuk az egónkat
    - amit a sztoikusok nagy T-s természetnek hívnának
    - hogy ne mereven ráerőltetni próbáljuk az akaratunkat a világra, hanem azzal együttműködve kihozni a dolgokból a legjobbat
        - valahol az aktív és a passzív között félúton
    - jobb dolgokra fogunk vágyni, és *jobban* is tudunk majd vágyni rájuk
        - helyesebb, egyensúlyibb mederbe sodródik a világszemléletünk -- nem minden csak gazdaságosság és politika és statisztika lesz, hanem egész embereket látunk majd a számok helyett
- erre jön rá a szervezett vallás szintje, ami bizonyos dolgokban segít (rituálé, önkifejezés, "radikális kedvesség"), bizonyos dolgokban pedig épp hogy gátol (mi vs. ők, vak hit, belekotnyeleskedés, intellektuális kisebbségi komplexus)
    - érdemes ezekből átvenni a jókat úgy, hogy mellette a rosszak ne hagyjanak kesernyés szájízt

<br>



























## <a name="kozosseg"></a>Közösség

### 23

- pár évtizeddel ezelőttig még teljesen normális volt, hogy a szomszédok ott vannak egymás nyakán és egymás életében
    - aminek persze, megvan a negatívuma, de azért az így alkotott közösségek "védőhálója" nagyon nem elhanyagolható
- a mai, elvárosiasodó és elszigetelődő világban ez megváltozik
    - és szépen jönnek is a depresszió, a rekordmennyiségű öngyilkosságok, ... (na nem szigorúan ok-okozat, de azért biztos nem véletlen egybeesés)
- egy másik nagy probléma, hogy rengeteg mindent kiszervezünk intézményekbe, amik eddig a közösség dolgai voltak
    - oktatás, fizikai és mentális egészség... ezek mind elszemélytelenednek, amitől sokkal törékenyebbek lesznek
- nem jó és rossz között megy ez a harc, mert kb. mind részesei vagyunk az el-egyediesedésnek
    - ahhoz is kell a második hegy, hogy mások szolgálatát tudjuk az életünk középpontjába helyezni

- ha változást akarunk, figyeljünk az egyének helyett a közösségekre
    - a viselkedés ragadós -- ami lehet rossz is, ha csak egy-egy személyt akarunk "megtisztítani" és aztán visszadobjuk a retekbe
    - viszont lehet nagyon jó is, ha úgy ánblokk a retket kezdjük el egy kicsit kitakarítani
- teremtsünk új kapcsolódási lehetőségeket a közösség számára
    - és aztán ezeken belül lehetőséget, hogy mély beszélgetésekre is sor kerüljön
    - hogy a tagok megnyíljanak

### 24

- szép és jó, hogy megosztjuk a saját sztorijainkat, de a nagy mérföldkő a közös sztoriig eljutni
    - az fogja igazán összetartani a közösséget
    - honnan jöttünk, kik vagyunk, hova tartunk
    - ha több generáción átívelő, akkor a legjobb, mert az öröklés szépen megtartatja majd az "előre fizetés" elvét
- alapelvek a viselkedéshez
    - közösség az egyén előtt
    - radikális vendégszeretet (mint már mondtuk)
    - jövőbe tekintés
    - saját kezünkbe vesszük a dolgokat (elvégre mi értünk a saját dolgainkhoz a legjobban)
    - közös felelősségvállalás
- ha együtt építünk valamit, akkor azzal a konkrét eredményen felül új normákat is építünk
    - a tradícióknak is el kell kezdődnie valahol
- "több szem többet lát" módon, ökológiai szempontból is jobb az együttműködés
    - Rachel Carsonnál szépen láthattuk, hogy egy tényező piszkálása sok egyebet ki tud billenteni
    - de ha átlátjuk a komplex rendszert (mondjuk hogy hogyan javítsuk a közösségünkben a fiatalok tanulmányi eredményeit, vagy csökkentsük a hajléktalanságot, stb.), akkor hatékonyabban láthatunk munkához

<br>

























## Összefoglalás


### 25

- csak az egész átismétlése és összefoglalása, "manifesto" formában
    - innen lehet majd esetleg lesni, hogy az én összefoglalásom hogy sikerül(t)
- "The revolution will be moral, or it will not be at all."
- "A child is born with both ego and heart and soul on full display. But for many people, around adolescence, the ego begins to swell, and the heart and soul recede. People at this age need to establish an identity, to carve a self. Meanwhile, our society tells adolescent boys to bury their emotions and become men. It tells little girls that if they reveal the true depths of themselves, nobody will like them. Our public culture normalizes selfishness, rationalizes egoism, and covers over and renders us inarticulate about the deeper longings of the heart and soul." -- ouch!
- "As T. S. Eliot observed, the chief illusion of modern political activity is the belief that you can build a system so perfect that the people in it do not have to be good."
- építsünk hát egy olyan társadalmat, amiben könnyebb jónak lenni :)
- "the self has shrunk back to its proper size."