---
layout: post
title: Malcolm Gladwell - Kivételesek
cover: outliers
tags: [szemléletmód, stratégia]
pages: 360
date: 2023-04-10 00:01
excerpt: >
    A kiugró sikereket leggyakrabban az egyén győzelmének, vagyis egy tisztán egyszemélyes, független erőfeszítésnek tekintjük.
    Figyelembe sem véve, hogy mekkora hatással lehetnek az eredményeinkre a körülményeink, a lehetőségeink, a társadalmunk kultúrája -- vagy akár csak a korszak, amibe születtünk.
    Ezt a kollektív téveszménket igyekszünk most eloszlatni Malcolm Gladwell - Kivételesek című könyve segítségével.
---

Egy Roseto nevezetű olasz kis falucska gyökerestől forgatta fel az amerikaiak hosszú élettel kapcsolatos nézeteit a múlt század közepén.
A helyiek az 1800-as évek végén kezdtek tömegesen kivándorolni az új világba, és hamarosan gyakorlatilag létrehozták a településük USA-beli analógját, ahol szinte csak ők laktak.
50 évre rá pedig egy belgyógyász véletlen belebotlott, hogy náluk mennyire nem jellemző semmiféle szívpanasz.

Vizsgálódni kezdett hát, és a felméréseiből kiderült, hogy az amerikai Roseto-ban a szívhez köthető halál a *fele* körül mozog a nemzeti átlagnak.
De a bármi más okból bekövetkező halál is kb. -30%.
Az ottaniak, a doki szavaival, egyszerűen "az öregségbe haltak bele. Ennyi."

Magyarázatként próbálkozott az akkoriban szokásos, nyilvánvalóan releváns szempontokkal, de egyik sem tűnt hihetőnek.
Jellemző volt a zsíros táplálkozás, a dohányzás -- mindemellett semmi yoga vagy kocogás.
Se nem lehetett genetika, mert a máshova kivándorolt Roseto-iakra ezek a pozitívumok nem voltak jellemzők.
És még csak nem is az új lakhelyük, mert az ugyanolyan körülmények közt élő környező települések lakossága már nem volt kivételes.

Legjobb tippnek maradt a "közösség ereje" -- amiről azóta a [Kék Zónáknál]({% post_url 2021-05-01-dan-buettner-foldunk-kek-zonai %}) is láthattunk ugye, mennyire számít.
Ám mindezt olyan korban kellett lenyelniük, ahol még abszolút csak a génekhez, a mozgáshoz és a táplálkozáshoz lehetett kötni a hosszú élet titkát.

És hogy mit keres itt kezdésnek ez a kis sztori?
Érzékeltetésnek, hogy a siker témakörére is tekinthetnénk ilyen mértékben másként.
Mert persze, ott is megvannak a látványosan, nyilvánvalóan szorosan összefüggő tényezők -- de ugyanúgy megbújnak a háttérben más szempontok is, amik legalább ugyanolyan fontosak, csak fingunk nincs róluk.
Ezekre szeretné Malcolm Gladwell felhívni a figyelmünket [Kivételesek](https://moly.hu/konyvek/malcolm-gladwell-kivetelesek){:target="_blank"} (avagy eredetileg Outliers) című könyvében.

A tartalom a következőképp alakul:

- A körülményeink és lehetőségeink hatása:
    - [A Máté-effektus](#mate)
    - [A 10.000 órás szabály](#10k)
    - [A zsenialitás nem elég](#zseni)
    - [Joe Flom három tanulsága](#joeflom)
- A társadalmi és kulturális hátterünk hatása:
    - [A becsület kultúrája](#becsulet)
    - [A légi katasztrófák etnikai alapú magyarázata](#legi)
    - [Rizsföldek és matektesztek](#rizs)

<br>



















## <a name="mate"></a>A Máté-effektus

- hokis példa, hogy ott a ligák aztán tényleg "meritokrácia" alapján működnek
    - és ez kb. minden kompetitív sportra, vagy akár művészi területre kivetíthető
    - vagyis tényleg csak a tehetség számít, és mindenkit csak a saját érdemei alapján ítélnek meg
    - legalábbis látszólag...
- szeretjük az egyéni érdemeket hangsúlyozni, a hátszeleket és rejtett előnyöket pedig rejtegetni -- vagy legalábbis minimalizálni, mert azoktól úgy tűnhetne, hogy nem érdemeltük meg a sikerünket
    - ezzel csak az a baj, hogy ebben a nagy egyéni érdem hangoztatásban teljesen eltorzítottuk a sikerről kialakított képet az emberek fejében
    - Nyilván nagyon fontos a munka, a kitartás, az erőfeszítés, és a tehetség.
    - de a lehetőségeinket, a gondolkodásmódunkat, a viselkedési mintáinkat és véleményeinket igenis nagyban befolyásolja, hogy honnan származunk, kik a szüleink, mennyi pénz volt a családi kasszában
- ökológiai hasonlat: a legnagyobb tölgy természetesen szívós makkból sarjadt
    - de miért nem beszélünk arról, hogy milyen volt a táptalaja
    - vagy hogy hogyan mákolta be, hogy épp semmi más nem fogta le előle a növekedéséhez szükséges napfényt
    - vagy hogy egy nyúl se rágta meg a kérgét ifjú korában
    - vagy hogy egyetlen favágó sem szemelte ki magának (idáig)
- vissza a hokihoz: relatív életkor!
    - január 1 a bekerülési határ, így akik január 2-vel vagy azután töltik a 9. évüket, azok majd csak jövőre kerülhetnek be
    - viszont akkor jövőre meg ők lesznek a legnagyobbak, fejlettebb mozgáskoordinációval, gyorsasággal és erővel
        - mert ilyen fiatal korban még pár hónak fejlődési eltérés is nagy különbséget jelent
    - ezért őket választják ki az élvonalba, ahol jobb edzőt kapnak, többet gyakorolhatnak, több meccsre járhatnak, stb.
        - így pár éven belül tényleg ők lesznek objektíven is a legjobbak
        - de nem azért, mert eleve ők lettek/lehettek volna a legjobbak
        - csak egy hülye önbeteljesítő jóslat miatt, amit a január elsejei határidő okoz
    - ugyanez a baseball vagy foci válogatókon
        - de az oktatásban is, lásd évvesztesek!
        - egy osztályon belül 4-12%-os teljesítmény-különbséget is ki tudtak mutatni az amúgy kb. egyforma képességű diákok között pusztán a születési dátumuk alapján
        - és ez bizony bőven elég ahhoz, hogy egyikük bekerüljön a tehetséggondozó csoportba, a másikuk pedig ne
            - összetévesztjük a fejlettséget a tehetséggel
            - és onnantól ugye csak tovább gyűrűzik az önbeteljesítő jóslat
                - egy ilyen alsó tagozatos hát- avagy ellenszél még egyetemista korban is kimutatható!

- Robert Merton amerikai szociológus nevezte ezt Máté-effektusnak, a következő Bibliai Máté idézet alapján: "Mert mindenkinek, akinek van, adatik, és megszaporíttatik; akinek pedig nincsen, attól az is elvétetik, amije van".

- lehet, hogy adminisztrációs rémálom lenne, de ettől eltekintve relatíve egyszerűen beavatkozhatnánk ám ebbe a folyamatba
    - csak hát nem tesszük, mert görcsösen ragaszkodunk ahhoz a tévképzetünkhöz, hogy a siker mindig pusztán egyéni érdem


## <a name="10k"></a>A 10.000 órás szabály

- Bill Joy, Sun Microsystems sztori
    - és itt sem "tiszta" a meritokrácia
- hegedűsök + zongoristák
    - de igazából bármilyen terület, legyen az sakk, írás, bármi sport...
    - a profik mögött általában 10.000 óra gyakorlás áll, a "jók" mögött 4000 óra, a kompetensek mögött pedig 2000
    - ami viszont érdekes, hogy egyetlen példa sem volt arra, hogy valaki 10.000 óra körüli gyakorlás NÉLKÜL legyen profi
    - és olyanra sem, aki 10.000 körüli óra gyakorlás mellett NE vált volna profivá
    - akkor hol a tehetség szerepe? - hát, mint ahogy Dweck-nél is láthattuk, leginkább sehol
        - legalábbis: hosszútávon sehol.
        - rövid távon segíthet beindulni, vagy épp aggathatja a beindulást
        - de ez csak akkor szempont, ha hagyjuk, hogy a hátszélnek vagy a szembeszélnek hosszú távú hatása is legyen -- mondjuk azzal, hogy rákapcsolunk, vagy hogy abbahagyjuk
    - ez pedig szépen illeszkedik a hokis/focistás szekcióhoz is
        - akik megkapták a lehetőséget a 10.000 óra gyakorlásra, azokból lettek a nagyok
    - ez az egész kb. 10 év, mert realisztikusan abba sűríthető bele ennyi munka
- vissza Bill Joy-hoz
    - pont akkor lett egyetemi diák, amikor átálltak a lyukkártyákról az időosztásos rendszerre
    - és pont volt egy olyan hiba a rendszerben, ami miatt ki tudta kerülni az egy személyre jutó kvótát (és így kvázi bármennyit programozhatott)
    - és az egyetemnek volt olyan fontos az informatika programja, hogy éjszakára is nyitva tartotta a hozzáférést (így, megintcsak, kvázi *bármennyit* programozhatott)
    - Joy pedig igencsak fanatikus volt, és programozott is napi akár 8-10-12 órában, így neki 5 év alatt meglett a 10.000 órája
- de ugyanez a Beatles-szel
    - Hamburgi non-stop fellépések, egyszerre akár 8 órán át, akár a 7 minden napján, hónapos turnusokban
    - lásd még: Bill Gates a pénz pszichológiájából -- neki is megvolt a saját "Hamburgja"
        - és még jópár 1955 körül született srác, akik pont jókor voltak jó helyen, hogy meglovagolhassák a PC forradalmat
    - de ugyanígy az 1830-as években született nagy Amerikai üzletemberek, akik fáraók/császárok gazdagsági szintjére jutottak fel, mert jókor születtek, hogy kihasználhassanak egy hatalmas gazdasági fellendülést


## <a name="zseni"></a>A zsenialitás nem elég

- Chris Langan
    - + Terman és a kis "Termeszei"
    - leginkább talán miatta hisszük továbbra is a köztudatban, hogy az IQ az atyaúristen
    - de mint eddig is láttuk, a körülmények, és a befektetett munka azért nagyon nem mindegy
        - és az IQ sem feltétlen azt jelenti, mint gondolnánk
- a 200-as IQ nem "kétszer olyan okos", mint a 100-as (hanem valószínűleg jobban)
    - viszont a 180 sem "másfélszer olyan okos", mint a 120 (hanem valószínűleg kevésbé)
    - az IQ inkább határokat ad, hogy mivel tudunk relatíve hatékonyan foglalkozni
    - a cipő bekötéséhez elég az 50, az áltsulihoz a 80, az egyetemhez pedig 110 környéke
    - de ha egyszer megütjük azt a szintet, amivel foglalkozni szeretnénk, onnantól nem nyújt olyan éles előnyt a magasabb IQ
        - Einsteinnek kb. 150 körül lehetett, ezért alkalmas volt absztrakt elméleti fizikusnak
        - de 120 körül is az lett volna
        - és Chris Langan-re nem igaz, hogy a 195-jével "még Einstein-nél is jobb 30%-kal"
- pozitív diszkrimináció keretein belül olyan hátrányos helyzetű diákokat is felvesznek csúcs egyetemekre, akik amúgy alulmaradnak tisztán akadémiai szempontok alapján
    - és ez az "alulmaradás" utána is tovább látszódik az osztályzataikon
    - viszont az iskola után, a valós életben, pontosan ugyanolyan jól teljesítenek, mint bármelyik évfolyamtársuk
    - vagyis a bekerülésnél sem feltétlen annak kellett volna számítania, hogy pontosan mennyire jók -- csak annak, hogy **elég jók-e**.
- mire a termeszek felnőttek, magának Terman-nak is be kellett látnia a tévedését
    - "Tapasztalataink alapján megállapíthatjuk, hogy az intelligencia és a teljesítmény távolról sem tökéletesen korrelálnak egymással."

---

- Langan hátrányos helyzet
    - kis "szociális síkosításbeli" hiányosságok miatt nem jött be neki az egyetem
    - elmaradt űrlap beadás, reggeli óra áttétele délutánra, lerobban kocsi, stb.
- ezzel szemben Oppenheimer még egy konkrét gyilkossági kísérletből is ki tudta dumálni magát
    - jól mutatja ez, hogy az intelligencia nem minden
    - a praktikus intelligencia ortogonális a hagyományos intelligenciára (vagyis, merőleges rá, független tőle)
        - lehet úgy is magas az egyik, hogy nagyon alacsony a másik
- és ez sokkal inkább neveltetés mint genetika
    - passzív tűrés és meghunyászkodás a tekintéllyel szemben, vagy jogosultság érzése és aktív közbenjárás a saját érdekünkben
    - a praktikus intelligencia annyi, hogy ismerjük a helyzetek testreszabásának fortélyait
    - persze senkinek nem érdeke, hogy felfuvalkodott kis hólyagokat neveljünk ki a következő generációnak
        - de látnunk kell, hogy ez is egy spektrum, és a másik vége sem jó, ahol az élet áldozati bárányai
- a termeszeknél is szépen látszik a szórás felnőtt korra
    - pedig ugye ők mind egytől egyik zsenik voltak
    - ebből látszik, mennyit számít a családi háttér és az egyéb körülmények
- senki nem "self-made"!
    - lásd Arnold beszéd




## <a name="joeflom"></a>Joe Flom három tanulsága

Joseph Flom ügyvéd sztorija
- látszólag ő is csillag és "csináldmagad" siker
- de az eddigiek fényében remélhetőleg már gyanús, hogy ez nem egészen így működik
- szóval akkor lássuk, mi is van a háttérben


bevándorló, zsidó, gazdasági válság ideje, szegénység, stb.
- ruhagyári munkások gyereke, zsidó-ellenes megkülönböztetés
-de:

1. van, amikor jó zsidó származásúnak lenni
    - mert emiatt nem kerülhetett be a régimódú, begyöpösödött ügyvédi irodákba, így rákényszerült egy kis cégnél elhelyezkedni
    - mindenki értékpapírokkal és adóügyekkel akart foglalkozni
        - a peres ügyeket meg vigyék a bénák és a lúzerek, mert a nagy cégeknek olyasmikhez semmi közük
        - és erre kényszerült Flom is
    - na igen, de aztán változott az amerikai vállalati kultúra, és az agresszív cégátvételek igencsak elszaporodtak
        - és vajon ilyenkor ki került előnybe?

2. létezik olyan, hogy kedvező demográfiai helyzet
    - mint ahogy ugye Bill Gates-éknél vagy az iparmágnásoknál is láthattuk
    - aki a válságba és a 2. vh-ba születik, az hiába tehetséges, egyszerűen nincsenek olyan lehetőségei
    - aki viszont a pont ezek utáni fellendülésbe, az előtt minden ajtó nyitva áll
        - és a tetejébe nincs is akkora tolongás a jó helyekért a demográfiai hullámvölgy miatt

3. a konfekcióipar értelmes munka
    - mert, habár igen kemény, manuális munka, itt mégis lehetőség nyílik a vállalkozó szellem megnyilvánulására és az innovációra
    - a ruhaipari robot olyan munkamorált nevelt a gyerekekbe (és olyan lehetőségeket adott nekik), hogy gyakorlatilag ügyvéd/orvos előképzőnek is tekinthető
    - a szüleik zsidó származása pedig előny, mert (mivel Európában nem lehetett földjük) majdnem mind eleve szakmával és az emlegetett 10.000 órás szakmai tapasztalattal a zsebükben érkeztek ki Amerikába

- ezek alapján szépen belőhető, hogy a New York-i ügyvédek számára az 1930-as születési dátum volt az optimális (mint a szoftverguruknál az 1955, az iparmágnásoknál meg az 1830)






























## <a name="becsulet"></a>A becsület kultúrája

- eddig arról volt szó, hogy a szerencsés lehetőségek és körülmények, mint a születési időnk vagy a szüleink foglalkozása mekkora szerepet játszhatnak a sikerünkben
    - a második részben pedig azt vizsgáljuk, hogy a kulturális hagyatékunk is ilyen jelentős-e
    - spoiler warning: igen, az.


- Howard-Turner viszály részletes leírása
    - és hogy ez mennyire nem volt egyedi eset a környéken
- történészek elemzése, hogy a vidék lakosai gyakran keveredtek a "becsület kultúrájába"
    - ez általában hegyvidékeken alakul ki, ahol nincs annyira lehetőség farmerkedni, ezért állattenyésztésre (főleg kecske/birka) szorul az ember
    - mert míg a farmereknél az együttműködés van mindenki javára, addig a pásztorok magányos farkasok, és a lopástól is jobban kell tartaniuk
    - ennek eredménye a keménykedés, hogy megmutassák, velük bizony nem lehet packázni
    - minden sértés azonnali elégtételért kiált, és ebből könnyen lesz évtizedekig húzódó vérbosszú és hasonló finomságok
    - és ami talán még durvább: annyira elterjedt és általános volt ez a hozzáállás, hogy ha netán bíróság elé is került egy-egy eset, akkor sem tekintette senki "bűnösnek" az elkövetőket -- mert hát az esküdtek maguk is ugyanúgy cselekedtek volna a helyükben
- sértegetéses kísérlet (Cohen & Nisbett)
    - fele kontroll csoport, fele kap egy le-seggfej-ezést
    - és hogy utána, egy képzeletbeli szituáció során ki mennyire váltana agresszívbe
    - mértek még kortizol és tesztoszteron szintet és kézfogás erősséget is
    - és az alanyok között a legerősebb meghatározó tényező a származásuk volt
        - az USA északi részéről érkezőknél nem volt hormon-ugrás, nem keményedett a kézfogás, és határozottan tettlegesség-**mentes** megoldásokat javasoltak a szitura
        - a délieknél meg minden pont az ellentéte
    - és mindezt úgy, hogy ezek a diákok már nem pásztorok voltak, és a szüleik sem
        - csupa felső-középosztálybeli család városlakó egyetemista sarja, és mégis ennyire szépen látszik a kulturális "hozadék"

## <a name="legi"></a>A légi katasztrófák etnikai alapú magyarázata

- a Dél-Kóreai Légitársaságon, illetve egy még korábbi, kolumbiai személyzet okozta légi szerencsétlenségen keresztül vizsgáljuk, hogy az apró (de összeadódó) mechanikai meghibásodásokon felül miért inkább az emberi mulasztások a hibásak
    - azon belül is a nem megfelelő (és nem elég határozott) kommunikáció

- csökkentő beszédmód
    - nehogy úgy tűnjön, hogy egy beosztott utasítgatja a felettesét
    - viszont így csak pont azt a szerepet nem tölti be hatékonyan, ami miatt ott van - hogy egy második szempár legyen, és elkapja a "felettese" hibáit
    - ha nem meri figyelmeztetni a főnököt, hogy hibázik, akkor hiába veszi észre a hibát

- Hofstede dimenziók mentén elemezve a kultúrákat
    - ez kb. a Cohen & Nisbett-féle kategorizálás, csak több tengely mentén, és országokra vetítve
        - és lássunk csodát, ez is nagyot befolyásol
    - individualista vs. kollektivista (vagyis mennyire vállalják az emberek saját magukért a felelősséget vs. mennyire csak bíznak a rendszerben)
        - egy másik dimenzió a bizonytalanságkerülés
    - de a legfontosabb a katasztrófák elemzése során minden bizonnyal a *hatalmi távolság* skálája
        - vagyis hogy hogyan állnak az emberek a társadalmi hierarchiához, a tekintélyhez, stb.
        - nyilván ennek a csökkentésével válna tisztábbá a kommunikáció a pilótafülkében
        - és tippeljünk Dél-Kórea és Kolumbia vajon a hatalmi távolság skála melyik végéről származnak

- megoldás a Kóreaiaknál, hogy megkövetelték az angolt
    - egyrészt így sokkal gördülékenyebb lesz a kommunikáció a légiirányítókkal, a fülkén kívül
    - másrészt a fülkén belül is, mert az angolban gyanúsan nincs még a magyarból ismert tegezés vagy magázás sem, nem hogy az a kóreaiban megtalálható 6 (igen, **hat**) különböző szintű megszólítási forma, amivel mindenki tökéletesen kifejezheti a tiszteletét a felette/mellette/alatta állók felé


## <a name="rizs"></a>Rizsföldek és matektesztek

- a kínaiban sokkal egyszerűbb a számképzés, mint az angolban
    - huszonöt helyett kettő-tíz-öt, amibe már bele van kódolva a műveletekhez szükséges számok
    - a törteiknél pedig 3-rész-az-ötből a "három ötöd" helyett, ami kicsit hosszabb talán, de cserébe sokkal intuitívebb
    - és a tetejébe a számok nevei is rövidebbek, ami miatt többet lehet belőlük egyszerűen munkamemóriában tartani
    - ez pedig ad egy kulturális löketet az "ázsiaiak jók matekból" sztereotípiának - kb. mintha mind január elején született hokijátékosok lennének
        - mert ez a kisebb kezdeti ellenállás azt tanítja meg velük, hogy a matek tanulható

- rizstermelés
    - sokkal kevésbé időhatékony, de cserébe sokkal jobban helyhatékony, amire viszont rászorultak a földrajzi adottságok miatt
    - ez viszont ahhoz vezetett, hogy más hozzáállás alakult ki bennük a kemény munkával kapcsolatban
    - az európai paraszt összességében sokkal kevesebbet dolgozott, többet lazíthatott, telente hibernálódhatott
        - és nem is hajtotta semmi a többre őket, mert csak a földesúr szolgái voltak, és nekik semmi előnyük abból, ha keményebben dolgoznak
    - ezzel szemben az ázsiai rizstermesztőnek alapból is nagyon keményen és intelligensen kellett robotolnia, hogy egyáltalán valamennyi rizs legyen
        - ha viszont még okosabban és keményebben tolta, akkor sem növekedett a kötött, egyszeri adója, így a maradékból több juthatott neki
        - így jutunk egy olyan kultúrához, ahol az emberek megtanulták ösztönösen értékelni a kemény munkát

- vissza a matekhoz: a feladatok megoldása sokszor nem extra intelligenciát igényelne, hanem egyszerűen annyit, hogy az ember elég időt töltsön a feladattal és alaposan átgondolja minden irányból
    - "a jó matekosság nem képesség, hanem attitűd"!
    - vajon ehhez jót tesz-e a rizsföldekről hozott hozzáállás?

- szép szemléltetés: egy nagy sztenderdizált matekteszt mellett egy nagyon hosszú és unalmas kérdőívet is kitöltetnek a gyerekekkel, és szinte tökéletes a korreláció aközött, hogy valaki mennyire jó matekból, és hogy hány kérdést hagy üresen a kérdőíven
    - mert hát a többség nem azért hagy üresen egy kérdőíves szekciót, mert nem tudná megválaszolni, hanem csak mert szimplán már unalmas -- ennyi energiát nem szán erre az egészre, haladjunk máár!
    - akinek viszont olyan a hozzáállása, hogy nekiveselkedik és csak azért is kitölti az egészet, az nyilván a matekfeladatokhoz se fél vállról fog viszonyulni, és ezért (lássunk csodát) azok is jobban fognak menni

<br>





















## Összefoglalás

- régebben már olvastam, megmaradt, hogy tetszett, úgyhogy most újra
- legemlékezetesebb a hokis és a pilótás példák


- "A sztárügyvédek, a matekzsenik és a szoftvermágnások első pillantásra kívül esnek a megszokott tapasztalatokon. Pedig igazából nem. Ők ugyanúgy a történelem, a közösség, a lehetőségek és a kulturális örökségek termékei."