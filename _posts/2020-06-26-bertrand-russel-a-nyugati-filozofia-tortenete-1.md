---
layout: post
title: Bertrand Russel - A nyugati filozófia története - 1
pages: 906
date: 2020-06-26 00:01
excerpt: >
---

Ezen a héten [Csíkszentmihályi Mihály -- Flow]({% post_url 2020-01-18-csikszentmihalyi-mihaly-flow %}) című könyvének hivatkozásai alapján haladunk tovább.
És mivel ott többször is utaltak etikai filozófusokra (Arisztotelész, Aquinói Szent Tamás, Spinoza, Nietzsche) -- illetve az etika amúgy is egy kiugró érdeklődési terület az eddig olvasottak alapján -- ezért igyekeztem őket is érintő könyvet választani.
Szerencsémre Bertrand Russel Nobel-díjra érdemes [A nyugati filozófia története](https://www.goodreads.com/book/show/243685.A_History_of_Western_Philosophy) című összefoglalója mindegyiküket érinti.
Az már csak hab a tortán, hogy a Flow őt is kimondottan ajánlja, mint olvasandó szerzőt...

Russel meglátása szerint vallási/etikai és tudományos szemlélet is kellett a filozófia kialakulásához.
Amit _biztosan_ tudunk, az tudomány; ami teljesen bizonytalan, az teológia.
A filozófia pedig tulajdonképpen a kettő közötti "senki földje".
Ha csak arra figyelünk, amit tudunk, akkor könnyen elfelejthetjük, hogy mi mindent **nem** tudunk és akár nem is tud<b>hat</b>unk -- úgy pedig lazán elmegyünk az élet fontos dolgai mellett.
Ha viszont csak valamilyen dogmára hagyatkozunk, akkor ál-tudással fedjük el a tudatlanságunkat.
Szóval ez a bizonyos senki földje nagyon is fontos lehet az egyszerű földi halandók számára is.

> Az élénk remények és félelmek jelenlétében fájdalmas a bizonytalanság, de el kell viselnünk, ha vigasztaló tündérmesék nélkül szeretnénk élni.
> > Uncertainty, in the presence of vivid hopes and fears, is painful, but must be endured if we wish to live without the support of comforting fairy tales.

Russel -- maga is jelentős filozófusként -- azt vallja, hogy a filozófusok a későbbi hatásuk mellett ugyanúgy "következményei" is a körülményeiknek.
Ezért a megértésükhöz nem elég ismerni a nézeteiket, hanem bele is kell helyeznünk magunkat az adott korba.
Ez a könyv pedig pont ebben segít, és a filozófiai irányzatok áttekintése mellett az azokat megalapozó történelmi háttereket is megfesti.
Nyilván szubjektív az egész (amint azt számos kritika a szemére is veti), de ezt soha nem is tagadtuk.
Ettől viszont még (sok forrás szerint) a legjobb áttekintés az egész nyugati filozófiáról, amit kaphatunk.

A 900 oldalas monstrum 3 részre oszlik: ókori, középkori, és modern filozófia.
Ebből ma az ókori dolgokkal foglalkozunk, azon belül is leginkább csak a praktikusabb részletekkel -- a másik kettőre pedig a közeljövőben visszatérünk.
Az ókoron belüli tartalom tanulságosabb részei a következőképpen alakulnak:

- [A filozófia bölcsője](#a-filozófia-bölcsője)
- [Szókratész](#szókratész)
- [Platón](#platón)
- [Arisztotelész](#arisztotelész)
- [A megsavanyodás](#a-megsavanyodás)
- [Az epikureisták](#az-epikureisták)
- [A sztoikusok](#a-sztoikusok)

























## A filozófia bölcsője

A mi modern szemszögünkből mondhatjuk, hogy a görögöknél "indult" a civilizáció.
Volt persze előtte Egyiptom és Mezopotámia, de az igazi _robbanás_ a görögöknél kezdődött -- kinőni a "barbárságból" az előre gondolkozás által.
Elterjedt nézetek voltak a hidegfejűség, a józanság és a vágyak helyén való kezelése -- ami az ilyen arisztokrata rétegekre, Homéroszra, Arisztotelészre igazak is lehettek.
De hát az előrelátás nem annyira kellemes, mint amikor elragadja az embert a szenvedély, ezért a Bacchus/Dionüszosz jellegű szertartásos, misztikus irányzatok is megragadtak.
A lényeg talán az, hogy itt megvolt valamiféle egyensúly a vallás és a tudomány között.
Mondhatjuk, hogy a vallásból nőtt ki a filozófia, amikor a tudomány valamilyen szinten visszafogta...

A legkorábbi eredmények nem is magukban fontosak, hanem hogy egyáltalán milyen kérdéseket tettek fel már akkoriban.
Miből áll a világ?
Hogyan keletkezett?
Milyen alakú?
Mi benne a rend?
Relatíve vallástalan, kereskedővárosi elmék találkozása volt ez Egyiptomi és Babilóniai eszmékkel.
És amilyen komolysággal kergették a válaszokat, az az utókort is nagyban motiválta.

A görögöket manapság vagy túlmagasztalják, vagy le se szarják.
Mindkét véglet helytelen -- az igazság szokás szerint valahol félúton van.
A világképeik például már önmagukban nagyszerűek a belső konzisztenciájuk miatt (még ha egyik sem igaz).
Lehet, hogy az ő korukban még nagyon kezdetlegesek voltak, de finomításokkal valahogy csak túlélték a következő 2000 évet.
Ami viszont az "egyoldalúságukat" illeti, ott tényleg kijárhat a negatív megítélés.
Csak a kezdeti és megkérdőjelezhetetlen feltételezésekből induló "deduktív" levezetés volt terítéken -- ellenben a megfigyeléseken alapuló induktív levezetéssel, ami napjaink tudományos módszere, és a legnagyobb modern áttöréseket hozta.
A félút: próbáljunk szimpatikusak lenni a nézetekkel, de kezeljük őket a helyükön.

Sok látszólagos ellentmondással találkozhatunk, mint például Heraclitus "minden változik" állítása kontra Parmenides "semmi nem változik" nézete.
Heraclitus oldalán már itt feljön, hogy "nem lehet kétszer ugyanabba a folyóba lépni", vagy hogy "minden nap új".
Ezzel elég sokaknak baja lesz, hiszen kb. a filozófiák és vallások nagyja az állandóság kereséséről szól.
És habár a tudomány egyelőre tényleg nem talált semmi igazán állandót, a filozófia azóta sem adja fel.

Egy másik meglepetés, hogy az atomistákon keresztül már ilyen korán találkozunk a modern tudományos szemlélet nagyjával is: atomok, amik oszthatatlanok, de elválaszthatók; köztük sok üres hely; állandó mozgásban vannak...
Ettől persze megjegyezzük, hogy ennek a nézetnek nem sok kézzel fogható "alapja" volt.
Szóval attól, hogy épp igazuk volt (vagy legalábbis jobban igazuk volt, mint a többieknek), ezt akkoriban még nem nagyon tudták alátámasztani semmivel.

Sokan gondolták, hogy az atomok véletlenszerű mozgása miatt ebben a szemléletben minden csak a véletlen műve, de épp ellenkezőleg: szigorú deterministák voltak.
Oké, azt továbbra sem tudjuk, hogy hogyan keletkezett a világ, de ha már egyszer van, akkor onnantól kezdve mechanikailag magyarázható, hogy melyik helyzetből melyik következik.
Így nincs a létezésnek "célja" vagy "értelme", minden előre meghatározott.
És hogy milyen etika illik ehhez?
    - legyünk vidámak/boldogok, és ehhez a legjobb út a mértékletesség és a kultúra
    - nem kell semmi erőszakos vagy szenvedélyes (még szex sem, mert akkor elönti az agyad a szenvedély)
    - gyerek sem kell, mert az is csak elvonja az embert a filozófiától


- sok a tudományos haladás (mérések, holdfogyatkozások, ilyesmi)





### Protagoras

- Új korszakot nyitnak, mert innentől sokkal inkább az ember felé fordulnak, és nem törődnek túlzottan sokat az univerzummal


- szofisták ~= magántanárok
- kontextus: a demokráciában mindenki (szakértelem nélkül) részt vett a rendszerben (pl. bírák) és az emberek is maguk adták elő az ügyeiket
    - részben erre is készítették fel őket a szofisták
    - és mivel az ilyen logikai, érvelési kifacsarásokra (is?) specializálódtak, eléggé negatív a későbbi megítélésük (Platón)
    - mondható, hogy ókori jogászok voltak, amorális hozzáállással -- ami nyilván felháborította azokat, akiknek a filozófia bármilyen szinten keveredett a moralitással vagy a vallással
- az irányzat, amit behoztak, az a szkepticizmus
    - van-e olyan, hogy objektív igazság --> Protagoras szerint nincs, minden embernek a saját igaza az igaz
    - de vannak **jobb** vélemények, még ha igazabbak nincsenek is
- azért is utálták őket, mert abszolút szartak rá, hogy "helyes" következtetésekhez vezet-e majd egy érvelés
    - Platón (és azóta kb. mindenki) úgy érvel dolgok mellett/ellen, hogy megvan, mit akar kihozni belőle, és ezért elfogult
    - főleg etikai dolgoknál veszélyes úgy érvelni, hogy közben már azt hiszik, hogy tudják a konklúziót, amihez el kell jutni az érveléssel --> erre majd figyelni a későbbiekben
































## Szókratész

- amit biztosan tudunk, hogy Athénban tanított, és kb. 70 éves korában halálra ítélték eretnekségért és a fiatalság "megrontásáért"
- jelentős tanítványai Xenophon és Platón, akik mindketten sokat írtak róla, de nem sokban értenek egyet
    - Xenophon pl. annyira ártatlan képet fest róla, hogy pont attól lesz hihetetlen -- ha tényleg ilyen lett volna, akkor miért végeztették volna ki?
- egyik fő vesszőparipája az volt, hogy kompetens emberek kerüljenek hatalmi pozícióba
    - és meglehet, hogy könnyebb volt elhallgattatni, mint egy véletlen választáson alapuló rendszert ilyen jelentősen megreformálni
- maga védelmében azt mondja, hogy ő csak azt akarta megcáfolni, amit a Delphi jós mondott róla: hogy ő a legbölcsebb ember
    - ezért elkezdett körbe járni, keresni a nála bölcsebb embereket (politikusok, költők, művészek) de nem talált. és amikor ráébredt "áldozatai" bölcs-telenségére, azt szépen közölte is velük
        - a végső következtetése, hogy ő csak annyiban bölcsebb, mint mások, hogy legalább tisztában van vele, hogy nem bölcs
        - Dunning-Kruger már megint akcióba lép :D
    - plusz ezeket a tapasztalatait meg is osztotta (ingyen!), ezért ebbe a biznisszbe a tanítványai is beszálltak idővel
    - nyilvánvaló tehát, hogy az így megalázottak saját bölcsnek tettetésük érdekében ellene fordulnak
- a korrupciós vádra kicsikarja a bírákból, hogy konkrétan rajta kívül mindenki csak a javára van az ifjúságnak, ami elég ironikus
- a "hamis istenekről prédikál" mellé már a "teljesen ateista" vád is felkerül
    - és oké, hogy mindkettő szembemegy az állam isteneinek tiszteletével, de könyörgöm, egymásnak is ellentmondanak :)
- mint mikor katona volt és parancsra a posztján maradt, most is azt teszi
    - csak most "Isten" parancsa van érvényben, hogy a filozófia útját kövesse
    - és az pedig azt követeli tőle, hogy soha ne hagyja abba a tudás keresését és tanítását
    - és különben is, a bölcs ember nem fél a haláltól -- pl. honnan tudjuk, hogy nem az a jobb döntés?
- ő az Athéni rezidens bögöly, aki a csipkelődésével felébreszti a népet
    - ha megölik, az nekik lesz rosszabb

- a lelke teljesen uralkodott a teste felett
    - beszámolók, hogy milyen rezzenéstelenül (sztoikusan?) viselte az éhséget vagy a hideget
    - a szerelmi kapcsolatai is csak "Plátóiak" voltak (ha hihetünk Plátónak...), és végül a halál "lenézésével" is ezt bizonyította
- érdeklődése főként az etika felé húzott
    - mértékletesség, barátság, bátorság...
        - nincs konkrét következtetés, de az hangsúlyos, hogy szerinte ezekről mindenkinek gondolkoznia kellene!
    - állítja, hogy senki nem bűnözik úgy, hogy tudatában lenne, ezért a tökéletes erkölcsösséghez "csak" tudásra van szükség
- nem "feltalálója", de erős népszerűsítője a dealektikának, a "vitatkozás művészetének"
    - ez nyilván nem mindenre alkalmas (empirikus tudomány)
    - de amire igen (vagyis, ahol már eleget tudunk ahhoz, hogy eljuthassunk vele a konklúzióig, csak hát még nem jutottunk el oda), arra igencsak hatásos és szemléletes tud lenni
- nagyon erősen képesek vagyunk egymásnak ellentmondó véleményen lenni sok dologgal kapcsolatban, hogy az álláspontunk minden esetben épp az legyen, ami nekünk kényelmes
    - ezt a logikus dialógus jól orvosolja
    - lehet, hogy itt-ott bejön egy kis fájdalom majd, de legalább konzisztens lesz a vélemény-rendszerünk, és ez nem lebecsülendő!































## Platón

### Spárta hatása

- a valós viszonylataik segítették őket győzelemhez, de a "mitológiájuk" az, ami sokáig hatott, legalább Rousseau és Nietzsche koráig
- Arisztotelész pl. elég rossz színben tünteti fel őket, hogy a nőkre nem terjedt ki a szigor (akik ezért fényűzően élhettek), nem egyenlően oszlott el a vagyon, korrupt volt a politikai rendszer, mindenki megvásárolható volt és a háttérben az élvezeteknek is élt, stb.
- de nem ez maradt meg az emberekben, hanem a mítosz, miszerint Spárta az egyszerűségen és a haza szolgálatán alapult
    - mindenkit egyenlően "megkeményítettek", közösen éltek és ettek, a bátorságot és a háborús sikereket tartották mindennél többre

### Platón véleményeinek forrása

- Platón és Arisztotelész a két legfontosabb, ezért őket nyilván érdemes mindenkinél részletesebben tárgyalni
- Athéni nemes, Szókrátész tanítványa, származása (és Szókrátész elvesztése) miatt gyűlölte a demokráciát
    - valószínűleg ezért is fordulhatott Spárta felé az ideális rendszert keresve
- forrásai
    - Pythagoras (innen veszi az orphikus, misztikus jellegét, a halhatatlanságot, de a matek és az intellektus iránti szeretetét is)
    - Parmenides (innen veszi a világ örökségét/időtlenségét/változatlanságát, miszerint minden, amit változásnak látunk, csak illúzió)
    - Heraclitus (akit úgy értelmezett, hogy az ÉSZLELT valóság van állandó változásban; és mivel az igazi valóság állandó, ezért az érzékeinkből nem vonhatunk le semmilyen valós következtetést, csak az intellektusunk alapján --> ennyit az empirikus tudásról)
    - Socrates (ahonnan az etikai hangsúlyt, és a teológikus > mechanikus magyarázatok véleményt örökölte)
- innentől logikus, hogy miért egy totalitáriánus, autoritariánus rendszert tekint a "jó" választásnak
    - megvan A jó, ami örök és változatlan, ezért a kormány is örök és változatlan kellene, hogy legyen olyan irányítás alatt, ami a leginkább mintázza a jót
    - a politikában csak olyan vehet részt, aki tudja és éli az elveket, különben megronthatná a rendszert belülről
    - sok oktatás kell, mire egy megfelelően bölcs uralkodót (vagy uralkodó réteget) ki lehet nevelni --> ez egyfajta oligarchia
    - a "lazítás" elengedhetetlen kelléke a bölcsességnek (sztenderd görög arisztokrata nézet), szóval azért dolgozni ne kelljen már a megélhetésért!


### Platón utópiája

- legfontosabb dialógusa az Állam, amiben az ideális államformáról ír
- közemberek vs. katonák vs. védelmezők
    - és a "lényeg" a védelmezők, az ő kezükben legyen a hatalom
- hogy lehet biztosítani, hogy a "jót" tartatják be?
    - oktatás
        - először zene és gimnasztika --> zene=music=mindenféle Múzsai, szal kb. minden mentális, a gimnasztika meg minden fizikai
        - de csak szigorú keretek között, cenzúrával, irányítottan
        - csak idővel kell látni "visszataszító dolgokat" és háborút, és ellen kell állni a csábításoknak, mielőtt felnőtté válnának
    - gazdasági tényezők
        - erős kommunizmus, mitikus Spárta módra
    - biológia
        - de még az asszonyok és gyerekek tekintetében is
            - párzási párválasztás látszólag randomra, de a háttérben eugenikus felhangokkal --> yikes
    - vallás
        - a kasztrendszert vallási alapra kell emelni, és az első generáció utántól kezdve mindenki hinni fog benne
        - nagyon is a "cél szentesíti az eszközt"
- az igazságot kergetjük, de ennek semmi egyenlőség kicsengése nincs, mint amit a demokratikus rendszerekből megszokhattunk
    - az pl. nem igazságtalan, hogy csak a védelmezők kezében van a hatalom, mert ők a legbölcsebbek
    - az lenne csak igazságtalan, ha lennének náluk bölcsebbek a másik osztályokban --> de arra meg ott a felemelés és letaszítás (van átjárás)
- és mire megyünk mindezzel?
    - hát, kb. le tudjuk majd győzni a hasonló méretű ellenséget, és mindig lesz mit enni
    - művészet nulla, tudomány és fejlődés nulla (mert minden állandó)
    - szóval... meh

### Az ötletek elmélete

- a fenti utópia csak akkor valósulhat meg, ha a királyok filozófusok, és a filozófusokból lesznek a királyok
- az ideák -- sok élőlényt hívunk macskának, de ez csak (ahogy Venczel tanár úr is mondotta volt) egy halmaz
    - vagyis létezik egy eredeti "prototípus", egy macska ideál, amit Isten teremtett, és minden macskaszerű élőlény csak valamilyen szinten részt vesz a macskaságban
    - vagyis a látszólagos macskák (amiket fizikailag érzékelünk) csak illúziók, ezekről csak véleményeink lehetnek; de ha az ötlettel magával foglalkozunk, ott van az abszolút igazság
    - ezért is nem kellenek a művészetek és az anyagiasság, mert nem fontos a különbség az illúziók között
        - foglalkozzunk az ötletekkel

- ideák vs. látszólagos valóság szemléltetésére jön fel a híres barlang hasonlat is
    - akik csak az árnyékokat látják, azoknak elképzelhetetlen, hogy ez nem a valóság, csak egy illúzió
    - aki kiszabadul, azt először elvakítja majd kint a fény
    - ha igazi védelmező, akkor visszamegy majd a barlangba, hogy a többieknek is elmesélje, hogy mit tanult kint
    - de a fény miatt már nem fog olyan jól látni a sötétben, ami miatt a többieknek még hülyébbnek tűnhet, mint előtte

- sok helyen bele lehet kötni (ugye utólag könnyen okos az ember)
    - pl. ha a látszatot látjuk, akkor valahogy az is a valóság része!
        - vagy ha az egy ideát Isten teremtette, azt hogy? kellett, hogy legyen egy ötlete, hogy mit teremt (ami pont ez az idea)
    - de akkor is jelentős mérföldkő, ami kellett a fejlődéshez
        - az általános igazságok azóta is nagyon sok helyen felbukkannak, mint befolyásoló tényező
        - és én így is próbálom (egyelőre) tekinteni: lehet, hogy sem az állammal, sem a barlanggal nem értünk teljesen egyet, de vonhatunk le belőle olyan praktikus következtetéseket, amik előrébb visznek






























## Arisztotelész

### Arisztotelész etikája

- kifejezi idejének nézeteit (legalábbis a tapasztalt, művelt emberek szemszögéből)
    - leginkább a középszerű, középkorú, átlagpolgárnak szól, kb. arról, hogy hogy viselkedjen helyes átlagpolgárként
    - aki ennél egy kicsit is többre vágyik, az valszeg csalódni fog
- célunk a boldogság, amit intellektuális vagy morális jó cselekedetekkel (tanítás vs. szokások) tudunk erősíteni
- legfontosabb az "arany középút", és kb. minden erkölcsi vonás leírható két helytelen véglet közti állapotként
    - bátorság a gyávaság és az elhamarkodottság között
    - bőkezűség a zsugoriság és a pazarlás között
    - büszkeség az alázat és a hiúság között
    - erényesség a szégyenlősség és a szégyentelenség között
    - az igazságosságra mondjuk nem nagyon illik... de értjük a mintát
        - sok másra viszont nagyon is jó, úgyhogy akkor is érdemes megszívlelni, ha nem univerzális
- nem nagyon tér el kora (legalább részben arisztokrata) nézeteitől, ezért az "igazság" nem feltétlen jár együtt az egyenlőséggel
    - férj/feleség között, szülő/gyerek között, uralkodó/alattvaló között... arányosan jár ki a tisztelet/szeretet
    - és ezzel a különböző polc-rendszerrel jogos lenézés és megvetés is jár, még a "mintapélda" jó ember esetében is
- ilyen közegben még az őszinteség is furcsán hangzik: soha nem takarjuk el sem a szeretetünket sem a gyűlöletünket, mert azzal kevesebbre becsülnénk az igazságot, mint hogy mások mit gondolnak rólunk :D
    - plusz nem nézi semmibe mások dicséretét, lassan jár, kimérten beszél...
    - nem baj, ha lenézi az alatta lévőt, mert az csak olyan, mintha az erős erősebbnek tartaná magát a gyengénél
    - milyen akkor a hiú ember, ha ez a példakép?!
- minden esetre feltűnik, hogy ilyenből nem lehet sok
    - mármint még ha sok erkölcsös ember is lenne, ilyen nem lehet sok, mert egy elég magas és kiemelt társadalmi pozíciót követel...
    - khmm... arisztokrácia megint
- kinek oké ez, hogy a világi javak csak egy kis rétegnek jutnak?
    - Platón, Arisztotelész, és Nietzsche szerint OK
    - Sztoikus, keresztény, és demokrata nézetek szerint NEM OK!
        - de a sztoikus/keresztények szerint az a megoldás, hogy a külső körülmények nem befolyásolhatják az ember erkölcsösségét, ezért nem számítanak
        - a demokrata szerint viszont igen, ezért nem nagyon nézi el az olyan politikai rendszert, ahol ez nem teljesül
- a későbbi etikában majd eléggé elhagyjuk az intelligencia fontosságát
    - az idióta paraszt is kell, hogy erkölcsös lehessen a keresztény rendszerben
    - ennek hagyományaként a napjainkban használt "etikus" szó már sokkal szűkebb jelentéssel bír
        - nincs benne minden, ami "nem kívánatos", csak a lehetséges döntések közül kell a jót választani
- az is változó lesz majd, hogy ki minek tekinti az erkölcsös tetteket
    - van, aki szerint már magában ez a jó (cél)
    - de van, aki csak azért csinálja, hogy amiatt majd valami jó érje (eszköz)
    - Arisztotelész szerint minden esetre etika = MI a jó?, és erkölcsös cselekvés = törekvés a jó felé
- élvezetek és a boldogság kapcsolata
    - természetesen lehet élvezni az élvezeteket... de vannak rosszak is
    - de azok a jó embernek amúgy sem lennének élvezetesek, ezért nem marad le semmiről
    - a legmagasabb élvezet az elmélkedés, ezért minél inkább erre kell törekedni (visszautalás a metafizikára, miszerint ez az osztozás a valami felsőbbrendűben)
- mivel az etikáról tudományos értelemben semmit nem _tudunk_, ezért a régi is lehet ugyanolyan jó, mint az új
- három kérdés, amivel megítélhetjük
    1. belső konzisztencia
    2. konzisztens-e a szerző többi nézetével
    3. egyetértünk-e vele
    - és fontos, hogy itt csak az első kettő miatt mondhatunk "tévedést", a harmadik miatt csak annyit, hogy nekünk ez konkrétan nem tetszik
- az első kettő már pedig itt pipa
    - de a harmadiknál szembe jön az egyenlőtlenség...
    - meg kb. a beépített érdektelenség. semmi tanács vagy együttérzés nincs a hevesebb érzelmekkel élők vagy a szerencsétlenség miatt kétségbe esettek felé
        - mondhatjuk, hogy a "középosztály etikája"

### Arisztotelész politikája

- családok --> faluk --> állam
    - és ez feljebb való, mert ez a "kiteljesedett" formája
- organizmus hasonlat: kéz < test
- etika kapcsolat: az állam célja nem csak az együtt élés és a törvény, hanem a "jó élet"
    - összességében ez vezet a legnemesebb élethez
- családi gazdaság == a háztartás és a föld helyen menedzselése
    - a kereskedés már természetellenes(ebb)
    - és a legdurvább az uzsora, vagyis a pénzzel pénz keresés
- a kamat kérdését leginkább mindenki úgy kezelte, ahogy a kornak épp megfelelő
    - a görögök (és később a kereszténység) is inkább a földbirtokos oldalon volt, akik inkább voltak adósok, ezért ellenezték
    - a reformáció óta sokkal inkább kereskedésből és kamatból él a filozófus réteg, ezért azóta nem ellenzik
    - érdekes lehet ezzel kapcsolatban elgondolkozni, hogy napjaink "természetes" értékei honnan jönnek
        - ugye megint a "minden megkérdőjelezése"
- Platón utópiáját eléggé kritizáljuk
    - egy "rendes" családban jobb lenne még unokatestvérnek is lenni, mint Platón közös rendszerében fiúnak
        - nem kell eltörölni a hűséget sem
    - nem kell kommunizmus, csak közösségi jóindulat a javak használata és élvezete iránt
        - szóval legyen azért magántulajdon, csak a légkör ne legyen annyira görcsösen privát körülötte
- kategorizálás: 1 vs. kevés vs. sok, és közérdek vs. saját érdek dimenziók mentén
    - sorrend: monarchia > arisztokrácia > alkotmányos kormány > demokrácia > oligarchia > diktatúra
- megint előjön az "arányos egyenlőség", csak hát az erkölcsösséget elég nehéz mérni
    - és ha a pénzt mérjük, akkor a fenti gondba ütközünk
- már itt is levezeti, hogy egy diktátornak hogy kell fennmaradnia
    - tiszta 1984 :/

> It is a melancholy reflection that this passage is, of the whole book, the one
most appropriate to the present day.

### Arisztotelész logikája

- akkorát ütött, hogy az elődjeit nézve egy rocksztár, az utódok szempontjából meg pfujj, mert a hibáit majd csak 2000 évvel később kezdték észrevenni
    - annyira jókat mondott, hogy mindenki csak úgy feltételezte, hogy mindenben igaza van, és ez végső soron visszafogta a tudomány ütemét
    - ez úgy általánosságban is igaz volt a görög matematikai, fizikai, és csillagászati tudásra
- cáfolgatunk, és végül az jön ki, hogy ez manapság már teljesen fölösleges
    - a modern kor áttöréseinek a nagyja onnan jött, hogy megkérdőjeleztünk egy-egy Arisztotelészi alapelvet






























## A megsavanyodás

### A hellenisztikus világ

- Nagy Sándor hódításai vetettek véget a városállamok korszakának
    - és ezzel a birodalmasítással eltűnt az "én városom vs. a világ", de még a "görögök vs. a világ" nézőpont is, és valamennyire elindult a "mi mind egyek vagyunk", mint egy új nézet
- a nagy tumultus közepette egyre inkább a specializáció dívott, nem a görög általános műveltség
    - aki jól helyezkedett, az jól élhetett... de semmi biztonság nem volt, stabilitásra csak fejben számíthatott az ember
    - innen egy igencsak sztoikus idézet

    > Az elme önmagában való, s képes a poklot mennyé, a mennyet pedig pokollá tenni.
    >
    > -- John Milton

- mint ahogy Frankl-nél is láthattuk, az ilyen helyzetek (habár _néhány_ ember számára alkalmat adnak a szenti viselkedésre) leginkább a morális korrupciót vonzzák

    > -- C. F. Angus in Cambridge Ancient History
    > > Philosophy is no longer the pillar of fire going before a few intrepid seekers after truth: it is rather an ambulance following in the wake of the struggle for existence and picking up the weak and wounded.


### A római birodalom és a kultúra kapcsolata

2. A görögök és a kelet hatása Rómára
    > Róma a végsőkig kulturális parazitaként élősködött a görögökön.
    > > To the end, Rome was culturally parasitic on Greece.

    - ezen felül a keleti babonák is egyre jobban betették a lábukat
        - feltételezzük, hogy a görög/római irányzatok azért "fáradtak ki", mert leginkább még ebben az életben szerettek volna valamit elérni, és nem voltak hozzászokva a káoszhoz és reménytelenséghez
        - a keletieknek ebben nagyobb tapasztalatuk volt, ezért tudtak "készen" kínálni jobb megoldásokat és vigaszokat
        - így nyert végül a kereszténység is


### Cinikusok és szkeptikusok

- egy adott kor történelme természetesen befolyásolja az általános filozófiai hangulatot is
    - van, aki kényelmes (mint eddig a görögök)
    - van, aki reformálni vagy akár lázadni szeretne (mint majd később látjuk)
    - és van, amikor elnyomás alatt beüt a pesszimizmus, ez élet értelmetlen, stb.
- a fenti "turbulencia" miatt érthető, hogy miért fordultak Arisztotelész után a filozófusok a "hogyan alkothatnánk meg az ideális államot?" kérdéstől a "hogyan élhetnénk helyesen egy helytelen világban?" kérdés irányába
    - amin persze gondolkodni lehet, de nem nagyon számítunk rá, hogy ez a közéletre is kihat majd

a cinikusok válasza erre, hogy agresszíven elfordultak minden világitól
- le a kormánnyal, a házassággal, a magántulajdonnal, a vallással
- úgy élt, mint egy kutya (cynic == canine == kutyaszerű)
- semmi köze a modern "cinikus" szóhasználathoz
        - itt nagyon is a tényleges erkölcsi jóságot kergetjük, csak úgy, hogy minden világiról önként mondunk le


másik irány a szkepticizmus, ami gyakorlatilag _dogmatikus kétely_
    - nem csak nem tudunk semmit, de nem is tudHATunk semmit, szóval úgyis mindegy
- semmilyen tettről nem látható be sehogy, hogy jobb lenne-e, mint bármelyik másik
    - ez kb. ilyen whatever-ism, és a korszellemnek megfelelően népszerű is volt, hogy "á, az összes többi okoskodó csak megjátssza magát, de mi legalább tudjuk, hogy semmit nem tudunk" (kb. mint ami Socrates-t is bölcsebbé tette mindenkinél)
- tagadni tudták is pl. akár Isten létezését is, de semmi jobbat (vagy mást) nem tudtak adni helyette
    - ezért jött majd mindenféle egyéb vallás, betömni a rést
    - manapság ezt a tudományba vetett hit tölti be































## Az epikureisták

- a sztoikusok igen erősen támadták, kb. lenézték
    - de _annyira_ azért nem az ellentét ez sem
    - persze sok mindenben ellentét, de több a közös talapzat, mint a sztoikusok beismerni szerették volna
- a legfőbb jó az élvezet
    - és ezen belül is, a legfőbb élvezet a fájdalom hiánya
    - szóval pl. vad bezabálás < épp ettem, és épp jóllaktam
        - nem "dinamikus" élvezet, amit kergetni kell és az ellentéte valami fájdalom
        - inkább statikus, egyensúlyi állapot
- nem kell gazdagságra vagy hírnévre sem törekedni, mert azzal csak annyit érünk el, hogy nyugtalanok leszünk akkor is, amikor elégedettek is lehetnénk
- nem kell a nyilvános élet sem, sem a felelősség, sem az esetleges irigyek miatt
- szexualitás = bannolva, mert az is dinamikus élvezet, és semmi haszna (ha épp bajhoz nem vezet)

> > Eat little, for fear of indigestion; drink little, for fear of next morning; eschew politics and love and all violently passionate activities; do not give hostages to fortune by marrying and having children; in your mental life, teach yourself to contemplate pleasures rather than pains.

- a fájdalom vagy rövid, vagy megszokható (ha irányítani tudjuk az elménket és közben jó dolgokra gondolunk)
- leginkább a félelmet akarta "meggyógyítani", aminek szerinte két fő forrása a vallás és a halál
    - és a vallás is leginkább azért, mert természetfeletti beavatkozást hirdet az ember életébe, ami a halál után is veszélyeket tartogathat
    - ezért nála nincs szükségszerűség/determinizmus, és nincs túlvilág sem
        - léteznek istenek, csak szarnak ránk, ők is visszavonulva, teljes békében és nyugalomban élnek
    - ha meghalunk, akkor a semmi jön, teljes érzékelhetetlenség --> ami viszont a fájdalom teljes hiánya is, ezért WIN! :)
- a tudományokat ki nem szarja le
    - amíg olyan magyarázatokat tudnak adni természetes jelenségekhez, amikben nincsenek benne "az istenek", addig fasza... de csak azért, hogy azzal is a vallás jelentőségét csökkenthessék
    - egyébként csak puszta kíváncsiság és felesleges
- jelentős követője Lucretius, aki verses formában írta le gyakorlatilag ugyanazokat a tanokat
- modern szemmel furcsa lehet, hogy itt a halál utáni élet _hiánya_ és a teljes vallástalanság "felszabadulást" jelent (mert ez ma pont elég depressziósnak bélyegezhető)
    - de az ő korukban (és a Reneszánsz idején is, amikor Lucretius igazán megtalálta a közönségét) ez jelentette a felszabadulást az egyház elnyomása alól

































## A sztoikusok

- itt nem volt annyira statikus, mint Epicurus-nál, sokkal dinamikusabban változott az idők során
    - de az etikai rész (ami kb. a lényeg) nem sokat változott... inkább csak egyre erősebb hangsúlyt kapott
- leginkább Socrates volt a példakép (ami, visszatekintve, érthető is)
- Zeno kb. szart a fizikára és a metafizikára
    - csak addig kellett, amíg valamilyen erkölcsi nézetet alátámasztanak
    - a "túlzott" materializmus is annak köszönhető, hogy minél jobban eltávolodjunk az olyan baromságoktól, mint az érzékek megkérdőjelezése vagy az ideák világa
- legfelsőbb a Természet, ami determinisztikusan meghatározza, hogy mi lesz
    - emellett van szabad akarat is, de az kb. annyiban merül ki, hogy önként és dalolva vagy kényszerből vontatva megyünk a kocsi után
- csak az erkölcs fontos, ami pedig csak a saját irányításunk alatt áll
    - bármi külsőtől megfoszthatnak erővel, de az erkölcsünktől nem
- persze vannak benne logikai bukfencek
    - ha minden determinisztikus a Természet szerint, akkor mi van, ha én a természetem által nem vagyok erkölcsös?
    - illetve ha a gondviselés célja a minél nagyobb mennyiségű erkölcsös élet, akkor honnan ez a sok rossz?
- emellett gyakran kritizálják az irányzat érzelmi hidegségét is
    - oké, hogy nem rogyunk bele, ha pl. meghal a feleségünk vagy a gyerekünk, de azért hogy szinte le se szarjuk?! (mert ugye a mi saját erkölcsösségünkbe nem piszkál bele)
    - illetve a köznek tett szolgálat is csak azért jó, mert alkalmat ad az igazságosságra és az erényre, nem pedig azért, hogy bármiben más javára váljunk
        - mert amiben segíthetnénk neki (etetni az éheseket, jobb törvényeket hozni, stb.), az nem igazi segítség, csak az erkölcs számít
- Zeno
    - természet = sors = isten = Zeus = a világ elméje
    - templomokra semmi szükség
- utána Cleanthes > Chrysippus
    - jobban bejöttek egyéb tanulmányok is (matek, logika, nyelv)
    - szisztematikusabb doktrínák
- Panaetius > Posidonius
    - Platónnizmus keveredés, mégis van élet a halál után
    - de az életünkben tanúsított moralitás befolyásolja a lelkünk súlyát, ezért nem tudnak olyan magasra emelkedni
        - kb. Nirvana + körforgás nézet megint: a föld-közeliek újjászületnek, a jók a csillagok között tölthetik az időt a világégésig (ami, főnixesen, újjászületés, örök körforgás)
- aztán jöttek a rómaiak
    - Seneca
    - Epictetus
    - Marcus Aurelius
    - elég beszédes, hogy a rabszolga és a császár véleményei is szinte szóról szóra megegyeznek
        - látszik, hogy megfelelően "nyílt" elmével még az ilyen durva egyéni szociális különbségek sem tudnak különbséget tenni
- determinizmus vs. szabad akarat
    - ha ne ítéljük el a bűnösöket, mert csak a körülményeik miatt cselekednek így, akkor mi magunk is csak a körülményeink miatt tudjuk, hogy mi lenne a helyes, és hol a szabad akaratunk?
    - ha viszont van szabad akaratunk, akkor neki miért nincs? és ha van, akkor miért választja a rosszat? (és miért nem hibás érte?)
- jótét vs. világi javak lenézése
    - ha csak az erkölcs számít, és az erkölcse csak a másiktól függ, akkor mi mit tehetünk vele?
    - esetleges magyarázat: nem az erkölcsöt nézzük, hanem a másik boldogságát
        - arról mi nem tehetünk, hogy ő nem a "helyes" dolgoktól lesz boldog, de így legalább segíthetünk neki boldognak lenni
